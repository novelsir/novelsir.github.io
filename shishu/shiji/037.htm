<html>

<!-- Mirrored from www.my285.com/shishu/shiji/037.htm by HTTrack Website Copier/3.x [XR&CO'2007], Thu, 21 Mar 2013 03:59:25 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十七&nbsp;&nbsp;韂康叔世家　第七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　韂康叔①名封，周武王同母少弟也。其次尚有焻季，焻季最少。
<br>
<br>　　<span style="font-size:10.5pt;color:'004060'">注①索隐康，畿内国名。宋忠曰：“康叔从康徙封韂，韂□殷墟定昌之地。畿内之
康，不知所在。”</span>
<br>
<br>　　武王已克殷纣，复以殷余民封纣子武庚禄父，比诸侯，以奉其先祀勿绝。为武庚未
集，①恐其有贼心，武王乃令其弟管叔、蔡叔傅相武庚禄父，以和其民。
<br>
<br>　　武王既崩，成王少。周公旦代成王治，当国。管叔、蔡叔疑周公，乃与武庚禄父作
乱，欲攻成周。②周公旦以成王命兴师伐殷，杀武庚禄父、管叔，放蔡叔，以武庚殷余
民封康叔为韂君，居河、淇闲故商墟。③
<br>
<br>　　<span style="font-size:10.5pt;color:'004060'">注①索隐集犹和也。
<br>
<br>　　注②索隐成周，洛阳。其时周公相成王，营洛邑，犹居西周镐京。管、蔡欲构难，
先攻成周，于是周公东居洛邑，伐管、蔡。
<br>
<br>　　注③索隐宋忠曰：“今定昌也。”</span>
<br>
<br>　　周公旦惧康叔齿少，乃申告康叔曰：“必求殷之贤人君子长者，问其先殷所以兴，
所以亡，而务爱民。”告以纣所以亡者以淫于酒，酒之失，妇人是用，故纣之乱自此始。
为梓材，①示君子可法则。故谓之康诰、酒诰、梓材以命之。康叔之国，既以此命，能
和集其民，民大说。
<br>
<br>　　<span style="font-size:10.5pt;color:'004060'">注①正义若梓人为材，君子观为法则也。梓，匠人也。</span>
<br>
<br>　　成王长，用事，举康叔为周司寇，赐韂宝祭器，①以章有德。
<br>
<br>　　<span style="font-size:10.5pt;color:'004060'">注①集解左传曰：“分康叔以大路、大旗、少帛、綪茷、旃旌、大吕。”贾逵曰：
“大路，全路也。少帛，杂帛也。綪茷，大赤也。通帛为旃，析羽为旌。大吕，钟名。”
郑觽曰：“綪茷，旆名也。”</span>
<br>
<br>　　康叔卒，子康伯代立。①康伯卒，子考伯立。考伯卒，子嗣伯立。嗣伯卒，子嚒②
伯立。③嚒伯卒，子靖伯立。靖伯卒，子贞伯立。④贞伯卒，子顷侯立。
<br>
<br>　　<span style="font-size:10.5pt;color:'004060'">注①索隐系本康伯名髡。宋忠曰：“□王孙牟也，事周康王为大夫。”按：左传所
称王孙牟父是也。牟髡声相近，故不同耳。谯周古史考无康伯，而云子牟伯立，盖以不
宜父子俱谥康，故因其名云牟伯也。
<br>
<br>　　注②集解史记音隐曰：“音捷。”
<br>
<br>　　注③索隐系本作“挚伯”。
<br>
<br>　　注④索隐系本作“箕伯”。</span>
<br>
<br>　　顷侯厚赂周夷王，夷王命韂为侯。①顷侯立十二年卒，子厘侯立。
<br>
<br>　　<span style="font-size:10.5pt;color:'004060'">注①索隐按：康诰称命尔侯于东土，又云“孟侯，朕其弟，小子封”，则康叔初封
已为侯也。比子康伯□称伯者，谓方伯之伯耳，非至子□降爵为伯也。故孔安国曰“孟，
长也。五侯之长，谓方伯”。方伯，州牧也，故五代孙祖恒为方伯耳。至顷侯德衰，不
监诸侯，乃从本爵而称侯，非是至子□削爵，及顷侯赂夷王而称侯也。</span>
<br>
<br>　　厘侯十三年，周厉王出礶于彘，共和行政焉。二十八年，周宣王立。
<br>
<br>　　四十二年，厘侯卒，太子共伯余立为君。共伯弟和有宠于厘侯，多予之赂；和以其
赂赂士，以袭攻共伯于墓上，共伯入厘侯羡①自杀。韂人因葬之厘侯旁，谥曰共伯，而
立和为韂侯，是为武公。②
<br>
<br>　　<span style="font-size:10.5pt;color:'004060'">注①索隐音延。延，墓道。又音以战反。恭伯名余也。
<br>
<br>　　注②索隐和杀恭伯代立，此说盖非也。按：季札美康叔、武公之德。又国语称武公
年九十五矣，犹箴诫于国，恭恪于朝，倚几有诵，至于没身，谓之叡圣。</span>
<br>
<br>　　又诗着韂世子恭伯蚤卒，不云被杀。若武公杀兄而立，岂可以为训而形之于国史乎？
盖太史公采杂说而为此记耳。
<br>
<br>　　武公即位，修康叔之政，百姓和集。四十二年，犬戎杀周幽王，武公将兵往佐周平
戎，甚有功，周平王命武公为公。五十五年，卒，子庄公扬立。
<br>
<br>　　庄公五年，取齐女为夫人，好而无子。又取陈女为夫人，生子，蚤死。陈女女弟亦
幸于庄公，而生子完。①完母死，庄公令夫人齐女子之，②立为太子。
<br>
<br>　　庄公有宠妾，生子州吁。十八年，州吁长，好兵，庄公使将。石碏谏庄公曰：③
“庶子好兵，使将，乱自此起。”不听。二十三年，庄公卒，太子完立，是为桓公。
<br>
<br>　　<span style="font-size:10.5pt;color:'004060'">注①索隐女弟，戴妫也。子桓公完为州吁所杀，戴妫归陈，诗燕燕于飞之篇是。
<br>
<br>　　注②索隐子之，谓养之为子也。齐女□庄姜也。诗硕人篇美之是也。
<br>
<br>　　注③集解贾逵曰：“石碏，韂上卿。”</span>
<br>
<br>　　桓公二年，弟州吁骄奢，桓公绌之，州吁出礶。十三年，郑伯弟段攻其兄，不胜，
亡，而州吁求与之友。十六年，州吁收聚韂亡人以袭杀桓公，州吁自立为韂君。为郑伯
弟段欲伐郑，请宋、陈、蔡与俱，三国皆许州吁。州吁新立，好兵，弒桓公，韂人皆不
爱。石碏乃因桓公母家于陈，详为善州吁。至郑郊，石碏与陈侯共谋，使右宰丑进食，
因杀州吁于濮，①而迎桓公弟晋于邢而立之，②是为宣公。
<br>
<br>　　<span style="font-size:10.5pt;color:'004060'">注①集解服虔曰：“右宰丑，韂大夫。濮，陈地。”索隐贾逵曰：“濮，陈地。”
<br>
<br>　　按：濮水首受河，又受汴，汴亦受河。东北至离狐分为二，俱东北至钜野入济。
<br>
<br>　　则濮在曹韂之闲，贾言陈地，非也。若据地理志陈留封丘县濮水受泲，当言陈留水
也。
<br>
<br>　　注②集解贾逵曰：“邢，周公之胤，姬姓国。”</span>
<br>
<br>　　宣公七年，鲁弒其君隐公。九年，宋督弒其君殇公，及孔父。十年，晋曲沃庄伯弒
其君哀侯。
<br>
<br>　　十八年，初，宣公爱夫人夷姜，夷姜生子伋，以为太子，而令右公子傅之。右公子
为太子取齐女，未入室，而宣公见所欲为太子妇者好，说而自取之，更为太子取他女。
宣公得齐女，生子寿、子朔，令左公子傅之。①太子伋母死，宣公正夫人与朔共谗恶太
子伋。宣公自以其夺太子妻也，心恶太子，欲废之。
<br>
<br>　　及闻其恶，大怒，乃使太子伋于齐而令盗遮界上杀之，②与太子白旄，而告界盗见
持白旄者杀之。且行，子朔之兄寿，太子异母弟也，知朔之恶太子而君欲杀之，乃谓太
子曰：“界盗见太子白旄，即杀太子，太子可毋行。”太子曰：“逆父命求生，不可。”遂行。寿见太子不止，乃盗其白旄而先驰至界。界盗见其验，即杀之。寿已死，而太子伋又至，谓盗曰：“所当杀乃我也。”盗并杀太子伋，以
报宣公。宣公乃以子朔为太子。十九年，宣公卒，太子朔立，是为惠公。
<br>
<br>　　<span style="font-size:10.5pt;color:'004060'">注①集解杜预曰：“左右媵之子，因以为号。”
<br>
<br>　　注②正义左传云韂宣公使太子伋之齐，“使盗待诸莘，将杀之”。杜预云“莘，韂
地”。</span>
<br>
<br>　　左右公子不平朔之立也，惠公四年，左右公子怨惠公之谗杀前太子伋而代立，乃作
乱，攻惠公，立太子伋之弟黔牟为君，惠公礶齐。
<br>
<br>　　韂君黔牟立八年，齐襄公率诸侯奉王命共伐韂，纳韂惠公，诛左右公子。韂君黔牟
礶于周，惠公复立。惠公立三年出亡，亡八年复入，与前通年凡十三年矣。
<br>
<br>　　二十五年，惠公怨周之容舍黔牟，与燕伐周。周惠王礶温，韂、燕立惠王弟颓为王。
二十九年，郑复纳惠王。三十一年，惠公卒，子懿公赤立。
<br>
<br>　　懿公即位，好鹤，①淫乐奢侈。九年，翟伐韂，韂懿公欲发兵，兵或畔。大臣言曰：
“君好焽，焽可令击翟。”翟于是遂入，杀懿公。
<br>
<br>　　<span style="font-size:10.5pt;color:'004060'">注①正义括地志云：“故鹤城在滑州匡城县西南十五里。左传云‘韂懿公好鹤，*
[鹤]*有乘轩者。狄伐韂，公欲战，国人受甲者皆曰“使鹤，鹤实有禄位，余焉能战”！’
俗传懿公养鹤于此城，因名也。”</span>
<br>
<br>　　懿公之立也，百姓大臣皆不服。自懿公父惠公朔之谗杀太子伋代立至于懿公，常欲
败之，卒灭惠公之后而更立黔牟之弟昭伯顽之子申为君，是为戴公。
<br>
<br>　　戴公申元年卒。齐桓公以韂数乱，乃率诸侯伐翟，为韂筑楚丘，①立戴公弟毁为韂
君，②是为文公。文公以乱故礶齐，齐人入之。
<br>
<br>　　<span style="font-size:10.5pt;color:'004060'">注①正义括地志云：“城武县有楚丘亭。”
<br>
<br>　　注②集解贾谊书曰：“韂侯朝于周，周行人问其名，答曰韂侯辟疆，周行人还之，
曰启疆辟疆，天子之号，诸侯弗得用。韂侯更其名曰毁，然后受之。”正义毁音毁。</span>
<br>
<br>　　初，翟杀懿公也，韂人怜之，思复立宣公前死太子伋之后，伋子又死，而代伋死者
子寿又无子。太子伋同母弟二人：其一曰黔牟，黔牟尝代惠公为君，八年复去；其二曰
昭伯。昭伯、黔牟皆已前死，故立昭伯子申为戴公。戴公卒，复立其弟毁为文公。
<br>
<br>　　文公初立，轻赋平罪，①身自劳，与百姓同苦，以收韂民。
<br>
<br>　　<span style="font-size:10.5pt;color:'004060'">注①索隐轻赋税，平断刑也。平，或作“卒”。卒谓士卒也。罪字连下读，盖亦一
家之义耳十六年，晋公子重耳过，无礼。十七年，齐桓公卒。二十五年，文公卒，子成
公郑立。</span>
<br>
<br>　　成公三年，晋欲假道于韂救宋，成公不许。晋更从南河度，①救宋。征师于韂，韂
大夫欲许，成公不肯。大夫元咺攻成公，成公出礶。②晋文公重耳伐韂，分其地予宋，
讨前过无礼及不救宋患也。韂成公遂出礶陈。③二岁，如周求入，与晋文公会。晋使人
鸩韂成公，成公私于周主鸩，令薄，得不死。④已而周为请晋文公，卒入之韂，而诛元
咺，韂君瑕出礶。⑤七年，晋文公卒。
<br>
<br>　　十二年，成公朝晋襄公。十四年，秦穆公卒。二十六年，齐邴歜弒其君懿公。⑥三
十五年，成公卒，⑦子穆公遫立。⑧
<br>
<br>　　<span style="font-size:10.5pt;color:'004060'">注①集解服虔曰：“南河，济南之东南流河也。”杜预曰：“从汲郡南度，出韂南。”
<br>
<br>　　注②索隐礶楚。正义咺，况远反。
<br>
<br>　　注③索隐按：左传“韂侯闻楚师败，惧，出奔楚，遂适陈”是。
<br>
<br>　　注④索隐按：私谓赂之也。
<br>
<br>　　注⑤索隐是元咺所立者，成公入而杀之，故僖三十年经云“韂杀其大夫元咺及公子
瑕”。此言“奔”，非也。
<br>
<br>　　注⑥索隐邴歜与左氏同，而齐系家作“邴戎”者，盖邴歜掌御戎车，故号邴戎。邴
音丙。歜亦作“嘠”。
<br>
<br>　　注⑦集解世本曰：“成公徙濮阳。”宋忠曰：“濮阳，帝丘，地名。”
<br>
<br>　　注⑧正义遫音速。</span>
<br>
<br>　　穆公二年，楚庄王伐陈，杀夏征舒。三年，楚庄王围郑，郑降，复释之。十一年，
孙良夫救鲁伐齐，复得侵地。穆公卒，子定公臧立。定公十二年卒，子献公衎立。
<br>
<br>　　献公十三年，公令师曹教宫妾鼓琴，①妾不善，曹笞之。妾以幸恶曹于公，公亦笞
曹三百。十八年，献公戒孙文子、宁惠子食，皆往。日旰不召，②而去射鸿于囿。二子
从之，③公不释射服与之言。④二子怒，如宿。⑤孙文子子数侍公饮，⑥使师曹歌巧言
之卒章。⑦师曹又怒公之尝笞三百，乃歌之，欲以怒孙文子，报韂献公。文子语蘧伯玉，
伯玉曰：“臣不知也。”⑧遂攻出献公。献公礶齐，齐置韂献公于聚邑。孙文子、宁惠
子共立定公弟秋⑨为韂君，是为殇公。
<br>
<br>　　<span style="font-size:10.5pt;color:'004060'">注①集解贾逵曰：“师曹，乐人。”
<br>
<br>　　注②集解服虔曰：“孙文子，林父也。宁惠子，宁殖也。敕戒二子，欲共晏食，皆
服朝衣待命。旰，晏也。”
<br>
<br>　　注③集解服虔曰：“从公于囿。”
<br>
<br>　　注④集解左传曰：“不释皮冠。”
<br>
<br>　　注⑤集解服虔曰：“孙文子邑也。”索隐左传作“戚”，此亦音戚也。
<br>
<br>　　注⑥集解左传曰文子子□孙蒯也。
<br>
<br>　　注⑦集解杜预曰：“巧言，诗小雅也。其卒章曰：‘彼何人斯？居河之麋。无拳无
勇，职为乱阶。’公欲以譬文子居河上而为乱。”
<br>
<br>　　注⑧集解贾逵曰：“伯玉，韂大夫。”
<br>
<br>　　注⑨集解徐广曰：“班氏云献公弟焱。”索隐左传作“剽”，古今人表作“焱”，
盖音相乱，字易改耳。音方遥反，又匹妙反。</span>
<br>
<br>　　殇公秋立，封孙文子林父于宿。十二年，宁喜与孙林父争宠相恶，殇公使宁喜攻孙
林父。林父礶晋，复求入故韂献公。献公在齐，齐景公闻之，与韂献公如晋求入。晋为
伐韂，诱与盟。韂殇公会晋平公，平公执殇公与宁喜而复入韂献公。献公亡在外十二年
而入。
<br>
<br>　　献公后元年，诛宁喜。
<br>
<br>　　三年，吴延陵季子使过韂，见蘧伯玉、史鰌，曰：“韂多君子，其国无故。”过宿，
孙林父为击磬，曰：“不乐，音大悲，使韂乱乃此矣。”是年，献公卒，子襄公恶立。
<br>
<br>　　襄公六年，楚灵王会诸侯，襄公称病不往。
<br>
<br>　　九年，襄公卒。初，襄公有贱妾，幸之，有身，梦有人谓曰：“我康叔也，令若子
必有韂，名而子曰‘元’。”妾怪之，问孔成子。①成子曰：“康叔者，韂祖也。”及
生子，男也，以告襄公。襄公曰：“天所置也。”名之曰元。襄公夫人无子，于是乃立
元为嗣，是为灵公。
<br>
<br>　　<span style="font-size:10.5pt;color:'004060'">注①集解服虔曰：“韂卿孔烝鉏。”</span>
<br>
<br>　　灵公五年，朝晋昭公。六年，楚公子弃疾弒灵王自立，为平王。十一年，火。
<br>
<br>　　三十八年，孔子来，禄之如鲁。后有隙，孔子去。后复来。
<br>
<br>　　三十九年，太子蒯聩与灵公夫人南子有恶，①欲杀南子。蒯聩与其徒戏阳遫谋，朝，
使杀夫人。②戏阳后悔，不果。蒯聩数目之，夫人觉之，惧，呼曰：③“太子欲杀我！”灵公怒，太子蒯聩礶宋，已而之晋赵氏。
<br>
<br>　　<span style="font-size:10.5pt;color:'004060'">注①集解贾逵曰：“南子，宋女。”
<br>
<br>　　注②集解贾逵曰：“戏阳遫，太子家臣。”正义戏音羲。
<br>
<br>　　注③正义呼，火故反。</span>
<br>
<br>　　四十二年春，灵公游于郊，令子郢仆。①郢，灵公少子也，字子南。灵公怨太子出
礶，谓郢曰：“我将立若为后。”郢对曰：“郢不足以辱社稷，君更图之。”②夏，灵公卒，夫人命子郢为太子，曰：“此灵公命也。”郢曰：“亡人太子蒯聩之子辄在也，不敢当。”于是韂乃以辄为君，是为出公。
<br>
<br>　　<span style="font-size:10.5pt;color:'004060'">注①集解贾逵曰：“仆，御也。”
<br>
<br>　　注②集解服虔曰：“郢自谓己无德，不足立，以污辱社稷。”</span>
<br>
<br>　　六月乙酉，赵简子欲入蒯聩，乃令阳虎诈命韂十余人衰绖归，①简子送蒯聩。韂人闻之，发兵击蒯聩。蒯聩不得入，入宿而保，韂人亦罢兵。
<br>
<br>　　<span style="font-size:10.5pt;color:'004060'">注①集解服虔曰：“衰绖，为若从韂来迎太子也。”</span>
<br>
<br>　　出公辄四年，齐田乞弒其君孺子。八年，齐鲍子弒其君悼公。
<br>
<br>　　孔子自陈入韂。九年，孔文子问兵于仲尼，仲尼不对。其后鲁迎仲尼，仲尼反鲁。
<br>
<br>　　十二年，初，孔圉文子取太子蒯聩之姊，生悝。孔氏之竖浑良夫美好，孔文子卒，
良夫通于悝母。太子在宿，悝母使良夫于太子。太子与良夫言曰：“苟能入我国，报子
以乘轩，免子三死，毋所与。”①与之盟，许以悝母为妻。闰月，良夫与太子入，舍孔
氏之外圃。②昏，二人蒙衣而乘，③宦者罗御，如孔氏。孔氏之老栾宁问之，④称姻妾
以告。⑤遂入，适伯姬氏。⑥既食，悝母杖戈而先，⑦太子与五人介，舆猳从之。⑧伯
姬劫悝于厕，强盟之，遂劫以登台。⑨栾宁将饮酒，炙未熟，闻乱，使告仲由。⑩召护
驾乘车，⑾行爵食炙，⑿奉出公辄礶鲁。⒀
<br>
<br>　　<span style="font-size:10.5pt;color:'004060'">注①集解杜预曰：“轩，大夫车也。三死，死罪三。”正义杜预云：三罪，紫衣、
袒裘、带剑也。紫衣，君服也。热，故偏袒，不敬也。韂侯求令名者与之食焉，太子请
使良夫，良夫紫衣狐裘，不释剑而食，太子使牵退，数之罪而杀之。
<br>
<br>　　注②集解服虔曰：“圃，园。”
<br>
<br>　　注③集解服虔曰：“二人谓良夫、太子。蒙衣，为妇人之服，以巾蒙其头而共乘也。”
<br>
<br>　　注④集解服虔曰：“家臣称老。问其姓名。”
<br>
<br>　　注⑤集解贾逵曰：“婚姻家妾也。”
<br>
<br>　　注⑥集解服虔曰：“入孔氏家，适伯姬所居。”
<br>
<br>　　注⑦集解服虔曰：“先至孔悝所。”
<br>
<br>　　注⑧集解贾逵曰：“介，被甲也。舆猳豚，欲以盟故也。”
<br>
<br>　　注⑨集解服虔曰：“于韂台上召韂髃臣。”
<br>
<br>　　注⑩集解服虔曰：“季路为孔氏邑宰，故告之。”
<br>
<br>　　注⑾集解服虔曰：“召护，韂大夫。驾乘车，不驾兵车也，言无距父之意。”
<br>
<br>　　注⑿集解服虔曰：“栾宁使召季路，乃行爵食炙。”
<br>
<br>　　注⒀集解服虔曰：“召护奉韂侯。”</span>
<br>
<br>　　仲由将入，遇子羔将出，①曰：“门已闭矣。”子路曰：“吾姑至矣。”②子羔曰：
“不及，莫践其难。”③子路曰：“食焉不辟其难。”④子羔遂出。
<br>
<br>　　子路入，及门，公孙敢阖门，曰：“毋入为也！”⑤子路曰：“是公孙也？求利而
逃其难。由不然，利其禄，必救其患。”有使者出，子路乃得入。曰：“太子焉用孔悝？
虽杀之，必或继之。”⑥且曰：“太子无勇。若燔台，必舍孔叔。”
<br>
<br>　　太子闻之，惧，下石乞、盂黡敌子路，⑦以戈击之，割缨。子路曰：“君子死，冠
不免。”⑧结缨而死。⑨孔子闻韂乱，曰：“嗟乎！柴也其来乎？由也其死矣。”孔悝
竟立太子蒯聩，是为庄公。
<br>
<br>　　<span style="font-size:10.5pt;color:'004060'">注①集解贾逵曰：“子羔，韂大夫。高柴，孔子弟子也。将出，礶。”
<br>
<br>　　注②集解杜预曰：“且欲至门。”
<br>
<br>　　注③集解贾逵曰：“言家臣忧不及国，不得践履其难。”郑觽曰：“是时辄已出，
不及事，不当践其难。子羔言不及，以为季路欲死国也。”
<br>
<br>　　注④集解服虔曰：“言食悝之禄，欲救悝之难，此明其不死国也。”
<br>
<br>　　注⑤集解服虔曰：“公孙敢，韂大夫。言辄已出，无为复入。”
<br>
<br>　　注⑥集解王肃曰：“必有待&nbsp;&nbsp;续其后攻太子。”
<br>
<br>　　注⑦集解服虔曰：“二子，蒯聩之臣。敌，当也。”正义燔音烦。舍音舍。黡音乙
减反。
<br>
<br>　　注⑧集解服虔曰：“不使冠在地。”
<br>
<br>　　注⑨正义缨，冠緌也。</span>
<br>
<br>　　庄公蒯聩者，出公父也，居外，怨大夫莫迎立。元年即位，欲尽诛大臣，曰：“寡
人居外久矣，子亦尝闻之乎？”髃臣欲作乱，乃止。
<br>
<br>　　二年，鲁孔丘卒。
<br>
<br>　　三年，庄公上城，见戎州。①曰：“戎虏何为是？”戎州病之。十月，戎州告赵简
子，简子围韂。十一月，庄公出礶，②韂人立公子斑师为韂君。③齐伐韂，虏斑师，更
立公子起为韂君。④
<br>
<br>　　<span style="font-size:10.5pt;color:'004060'">注①集解贾逵曰：“戎州，戎人之邑。”索隐左传曰“戎州人攻之”是也。隐二年
“公会戎于潜”，杜预云“陈留济阳县东南有戎城”。济阳与韂相近，故庄公登台望见
戎州。又七年云“戎伐凡伯于楚丘”，是戎近韂。
<br>
<br>　　注②索隐按：左传，庄公本由晋赵氏纳之，立而背晋，晋伐韂，韂人出庄公，立公
子般师。晋师退，庄公复入，般师出奔。初，公登城见戎州己氏之妻发美，髡之以为夫
人娰。又欲翦戎州，兼逐石圃，故石圃攻庄公。庄公惧，踰北墙折股，入己氏，己氏杀
之。今系家不言庄公复入及死己氏，直云出奔，亦其疏也。
<br>
<br>　　又左传云韂复立般师，齐伐韂，立公子起，执般师。明年，韂石圃逐其君起，起奔
齐，出公辄复归。是左氏详而系家略也。
<br>
<br>　　注③集解左传曰：“斑师，襄公之孙。”
<br>
<br>　　注④集解服虔曰：“起，灵公子。”</span>
<br>
<br>　　韂君起元年，韂石曼?逐其君起，①起礶齐。韂出公辄自齐复归立。初，出公立十
二年亡，亡在外四年复入。出公后元年，赏从亡者。立二十一年卒，②出公季父黔攻出
公子而自立，是为悼公。
<br>
<br>　　<span style="font-size:10.5pt;color:'004060'">注①索隐左传作“石圃”，此作“□”，音圃，又音徒和反。□，或作“?”。诸本或无“曼”字。
<br>
<br>　　注②索隐按：出公初立十二年，亡在外四年，复入九年卒，是立二十一年。</span>
<br>
<br>　　自即位至卒，凡经二十五年而卒于越。
<br>
<br>　　悼公五年卒，①子敬公弗立。②敬公十九年卒，子昭公纠立。③是时三晋强，韂如
小侯，属之。④
<br>
<br>　　<span style="font-size:10.5pt;color:'004060'">注①索隐按：纪年云“四年卒于越”。系本名虔。
<br>
<br>　　注②集解世本云敬公费也。索隐系本“弗”作“费”。
<br>
<br>　　注③索隐系本云敬公生桡公舟，非也。
<br>
<br>　　注④正义属赵也。</span>
<br>
<br>　　昭公六年，公子亹①弒之代立，是为怀公。怀公十一年，公子颓弒怀公而代立，是
为慎公。慎公父，公子适；②适父，敬公也。慎公四十二年卒，子声公训立。③声公十
一年卒，子成侯鮱④立。
<br>
<br>　　<span style="font-size:10.5pt;color:'004060'">注①正义音尾。
<br>
<br>　　注②索隐音的。按：系本“适”作“虔”。虔，悼公也。
<br>
<br>　　注③索隐训亦作“驯”，同休运反。系本作“圣公驰”。
<br>
<br>　　注④索隐音速。系本作“不逝”。按：上穆公已名遫，不可成侯更名，则系本是。</span>
<br>
<br>　　成侯十一年，公孙鞅入秦。①十六年，韂更贬号曰侯。
<br>
<br>　　<span style="font-size:10.5pt;color:'004060'">注①索隐按：秦本纪云孝公元年鞅入秦，又按年表，成侯与秦孝公同年，然则“十
一年”当为“元年”，字误耳。</span>
<br>
<br>　　二十九年，成侯卒，子平侯立。平侯八年卒，子嗣君立。①
<br>
<br>　　<span style="font-size:10.5pt;color:'004060'">注①索隐按：乐资据纪年，以嗣君即孝襄侯也。嗣君五年，更贬号曰君，独有濮阳。</span>
<br>
<br>　　四十二年卒，子怀君立。怀君三十一年，朝魏，魏囚杀怀君。魏更立嗣君弟，是为
元君。元君为魏貋，故魏立之。①元君十四年，秦拔魏东地，②秦初置东郡，更徙韂野
王县，③而并濮阳为东郡。二十五年，元君卒，子君角立。④
<br>
<br>　　<span style="font-size:10.5pt;color:'004060'">注①集解徐广曰：“班氏云元君者，怀君之弟。”
<br>
<br>　　注②索隐魏都大梁，濮阳﹑黎阳并是魏之东地，故立郡名东郡也。
<br>
<br>　　注③索隐按年表，元君十一年秦置东郡，十三年韂徙野王，与此不同也。
<br>
<br>　　注④集解年表云元君十一年秦置东郡，十二年徙野王，二十三年卒。</span>
<br>
<br>　　君角九年，秦并天下，立为始皇帝。二十一年，二世废君角为庶人，韂绝祀。
<br>
<br>　　太史公曰：余读世家言，至于宣公之太子以妇见诛，弟寿争死以相让，此与晋太子
申生不敢明骊姬之过同，俱恶伤父之志。然卒死亡，何其悲也！或父子相杀，兄弟相灭，
亦独何哉？
<br>
<br>　　【索隐述赞】司寇受封，梓材有作。成锡厥器，夷加其爵。暨武能修，从文始约。
诗美归燕，传矜石碏。皮冠射鸿，乘轩使焽。宣纵淫嬖，衅生伋﹑朔。蒯聩得罪，出公
行恶。韂祚日衰，失于君角。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="038.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/037.htm by HTTrack Website Copier/3.x [XR&CO'2007], Thu, 21 Mar 2013 03:59:26 GMT -->
</html>
