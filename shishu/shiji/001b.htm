<html>

<!-- Mirrored from www.my285.com/shishu/shiji/001b.htm by HTTrack Website Copier/3.x [XR&CO'2007], Thu, 21 Mar 2013 05:04:10 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一&nbsp;五帝本纪　第一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　唐虞谓之五府，夏谓世室，殷谓重屋，周谓明堂，皆祀五帝之所也。”正义舜受尧
终帝之事于文祖也。尚书帝命验云：“帝者承天立五府，以尊天重象也。五府者，黄曰
神斗。”注云：“唐虞谓之天府，夏谓之世室，殷谓之重屋，周谓之明堂，皆祀五帝之
所也。文祖者，赤帝熛怒之府，名曰文祖。火精光明，文章之祖，故谓之文祖。周曰明
堂。神斗者，黄帝含枢纽之府，名曰神斗。斗，主也。土精澄静，四行之主，故谓之神
斗。周曰太室。显纪者，白帝招拒之府，名显纪。纪，法也。金精断割万物，故谓之显
纪。
<br>
<br>　　周曰总章。玄矩者，黑帝汁光纪之府，名曰玄矩。矩，法也。水精玄味，能权轻重，
故谓之玄矩。周曰玄堂。灵府者，苍帝灵威仰之府，名曰灵府。周曰青阳。”
<br>
<br>　　于是帝尧老，命舜摄行天子之政，以观天命。舜乃在璇玑玉衡，以齐七政。①遂类
于上帝，②禋于六宗，③望于山川，④辩于髃神。⑤揖五瑞，择吉月日，见四岳诸牧，
班瑞。⑥岁二月，东巡狩，至于岱宗，祡，⑦望秩于山川。⑧遂见东方君长，合时月正
日，⑨同律度量衡，⑩修五礼⑾五玉⑿三帛⒀二生⒁一死⒂为挚，⒃如五器，卒乃
复。
<br>
<br>　　⒄五月，南巡狩；八月，西巡狩；十一月，北巡狩：皆如初。归，至于祖祢庙，⒅
用特牛礼。五岁一巡狩，髃后四朝。⒆篃告以言，⒇明试以功，车服以庸。(21)
肇十有二州，决川。(22)象以典刑，(23)流宥五刑，(24)鞭作官刑，(25)扑作
教刑，(26)金作赎刑。(27)眚隦过，赦；(28)怙终(29)贼，刑。(30)钦哉，
钦哉，惟刑之静哉！(31)
<br>
<br>　　<span style="font-size:10.5pt;color:'004060'">注①集解郑玄曰：“璇玑，玉衡，浑天仪也。七政，日月五星也。”正义说文云：
“璇，赤玉也。”案：舜虽受尧命，犹不自安，更以璇玑玉衡以正天文。玑为运转，衡
为横箫，运玑使动于下，以衡望之，是王者正天文器也，观其齐与不齐。今七政齐，则
己受禅为是。蔡邕云：“玉衡长八尺，孔径一寸，下端望之，以视星宿，并县玑以象天，
而以衡望之，转玑窥衡，以知星宿。玑径八尺，圆周二丈五尺而强也。”郑玄云：“运
转者为玑，持正者为衡。”尚书大传云：“政者，齐中也。谓春秋冬夏天文地理人道，
所以为政也，道正而万事顺成，故天道政之大也。”
<br>
<br>　　注②集解郑玄曰：“礼祭上帝于圜丘。”正义五经异义云：“非时祭天谓之类，言
以事类告也。时舜告摄，非常祭也。”王制云：“天子将出，类于上帝。”郑玄云：
“昊天上帝谓天皇大帝，北辰之星。”
<br>
<br>　　注③集解郑玄曰：“六宗，星、辰、司中、司命、风师、雨师也。”骃案：六宗义
众矣。愚谓郑说为长。正义周语云“精意以享曰禋”也。孙炎云：“禋，絜敬之祭也。”
案：星，五纬星也。辰，日月所会十二次也。司中、司命，文昌第五、第四星也。风师，
箕星也。雨师，毕星也。孔安国云：“四时寒暑也，日月星也，水旱也。”礼祭法云：
“埋少牢于大昭，祭时也。禳祈于坎坛，祭寒暑也。王宫，祭日也。夜明，祭月也。幽
禜，祭星。雩禜，祭水旱也。”司马彪续汉书云：“安帝立六宗，祀于洛阳城西北亥地，
礼比大社。魏因之。至晋初，荀顗言新祀，以六宗之神诸家说不同，乃废之也。”
<br>
<br>　　注④集解徐广曰：“名山大川。”正义望者，遥望而祭山川也。山川，五岳、四渎
也。尔雅云：“梁山，晋望也。”
<br>
<br>　　注⑤集解徐广曰：“辩音班。”骃案：郑玄曰“髃神若丘陵坟衍”。正义辩音遍。
谓祭髃神也。
<br>
<br>　　注⑥集解马融曰：“揖，敛也。五瑞，公侯伯子男所执，以为瑞信也。尧将禅舜，
使髃牧敛之，使舜亲往班之。”正义揖音集。周礼典瑞云：“王执镇圭，尺二寸。公执
桓圭，九寸。侯执信圭，七寸。伯执躬圭，五寸。子执谷璧，男执蒲璧，皆五寸。言五
瑞者，王不在中也。”孔文祥云：“宋末，会稽修禹庙，于庙庭山土中得五等圭璧百余
枚，形与周礼同，皆短小。此即禹会诸侯于会稽，执以礼山神而埋之。其璧今犹有在也。”
<br>
<br>　　注⑦集解马融曰：“舜受终后五年之二月。”郑玄曰：“建卯之月也。祡祭东岳者，
考绩。祡，燎也。”正义案：既班瑞髃后即东巡者，守土之诸侯会岱宗之岳，焚柴告至
也。王者巡狩，以诸侯自专一国，威福任己，恐其壅遏上命，泽不下流，故巡行问人疾
苦也。风俗通云：“太，山之尊者，一曰岱宗，始也，长也，万物之始，阴阳交代，故
为五岳之长也。”案：二月，仲月也。仲，中也，言得其中也。
<br>
<br>　　注⑧正义乃以秩望祭东方诸侯境内之名山大川也。言秩者，五岳视三公，四渎视诸
侯。
<br>
<br>　　注⑨集解郑玄曰：“协正四时之月数及日名，备有失误。”正义既见东方君长，乃
合同四时气节，月之大小，日之甲乙，使齐一也。周礼：“太史掌正岁年以序事，颁正
朔于邦国。”则节气晦朔皆天子颁之。犹恐诸侯国异，或不齐同，因巡狩合正之。
<br>
<br>　　注⑩集解郑玄曰：“律，音律；度，丈尺；量，斗斛；衡，斤两也。”正义律之十
二律，度之丈尺，量之斗斛，衡之斤两，皆使天下相同，无制度长短轻重异也。汉律历
志云：“虞书云‘同律度量衡’，所以齐远近，立民信也。律有十二，阳六为律，阴六
为吕。律以统气类物，一曰黄钟，二曰太蔟，三曰姑洗，四曰蕤宾，五曰夷则，六曰无
射。吕以旅阳宣气，一曰林钟，二曰南吕，三曰应钟，四曰大吕，五曰夹钟，六曰中吕。
度者，分、寸、尺、丈、引也，所以度长短也。本起黄钟之管长，以子谷秬黍中者一黍
为一分，十分为一寸，十寸为尺，十尺为丈，十丈为引，而五度审矣。量者，龠、合、
升、斗、斛也，所以量多少也。本起黄钟之龠，以子谷秬黍中者千有二百实为一龠，合
龠为合，十合为升，十升为斗，十斗为斛，而五量嘉矣。衡权者，铢、两、斤、钧、石
也，所以称物轻重也。本起于黄钟之重，一龠容千二百黍，重十二铢，二十四铢为两，
十六两为斤，三十斤为钧，四钧为石，而五权谨矣。衡，平也。权，重也。”
<br>
<br>　　注⑾集解马融曰：“吉、凶、宾、军、嘉也。”正义周礼“以吉礼事邦国之鬼神只，
以凶礼哀邦国之忧，以宾礼亲邦国，以军礼同邦国，以嘉礼亲万民”也。尚书尧典云
“类于上帝”，吉礼也；“如丧考妣”，凶礼也；“髃后四朝”，宾礼也；大禹谟云
“汝徂征”，军礼也；尧典云“女于时”，嘉礼也。女音女虑反。
<br>
<br>　　注⑿集解郑玄曰：“即五瑞也。执之曰瑞，陈列曰玉。”
<br>
<br>　　注⒀集解马融曰：“三孤所执也。”郑玄曰：“帛，所以荐玉也。必三者，高阳氏
后用赤缯，高辛氏后用黑缯，其余诸侯皆用白缯。”正义孔安国云：“诸侯世子执纁，
公之孤执玄，附庸之君执黄也。”案：三统纪推伏羲为天统，色尚赤。神农为地统，色
尚黑。黄帝为人统，色尚白。少昊，黄帝子，亦尚白。
<br>
<br>　　故高阳氏又天统，亦尚亦。尧为人统，故用白。
<br>
<br>　　注⒁正义羔、鴈也。郑玄注周礼大宗伯云：“羔，小羊也，取其髃不失其类也。鴈，
取其候时而行也。卿执羔，大夫执鴈。”案：羔、鴈性驯，可生为贽。
<br>
<br>　　注⒂正义雉也。马融云：“一死雉，士所执也。”案：不可生为贽，故死。
<br>
<br>　　雉，取其守介死不失节也。
<br>
<br>　　注⒃集解马融曰：“挚：二生，羔、鴈，卿大夫所执；一死，雉，士所执。”
<br>
<br>　　正义挚音至。贽，执也。郑玄云：“贽之言至，所以自致也。”韦昭云：“贽，六
贽：孤执皮帛，卿执羔，大夫执鴈，士执雉，庶人执鹜，工商执鸡也。”
<br>
<br>　　注⒄集解马融曰：“五器，上五玉。五玉礼终则还之，三帛已下不还也。”
<br>
<br>　　正义卒音子律反。复音伏。
<br>
<br>　　注⒅正义祢音乃礼反。何休云：“生曰父，死曰考，庙曰祢。”
<br>
<br>　　注⒆集解郑玄曰：“巡狩之年，诸侯见于方岳之下。其闲四年，四方诸侯分来朝于
京师也。”
<br>
<br>　　注⒇正义篃音遍。言遍告天子治理之言也。
<br>
<br>　　注(21)正义孔安国云：“功成则锡车服，以表显其能用也。”
<br>
<br>　　注(22)集解马融曰：“禹平水土，置九州。舜以冀州之北广大，分置并州。燕、
齐辽远，分燕置幽州，分齐为营州。于是为十二州也。”郑玄曰：“更为之定界，浚水
害也。”
<br>
<br>　　注(23)集解马融曰：“言咎繇制五常之刑，无犯之者，但有其象，无其人也。”
<br>
<br>　　正义孔安国云：“象，法也。法用常刑，用不越法也。”
<br>
<br>　　注(24)集解马融曰：“流，放；宥，宽也。一曰幼少，二曰老耄，三曰蠢愚。
<br>
<br>　　五刑，墨、劓、剕、宫、大辟。”正义孔安国云：“以流放之法宽五刑也。”郑玄
云：“三宥，一曰弗识，二曰过失，三曰遗忘也。”
<br>
<br>　　注(25)集解马融曰：“为辨治官事者为刑。”
<br>
<br>　　注(26)集解郑玄曰：“扑，槚楚也。扑为教官为刑者。”
<br>
<br>　　注(27)集解马融曰：“金，黄金也。意善功恶，使出金赎罪，坐不戒慎者。”
<br>
<br>　　注(28)集解郑玄曰：“眚隦，为人作患害者也。过失，虽有害则赦之。”
<br>
<br>　　注(29)集解徐广曰：“一作‘觽’。”
<br>
<br>　　注(30)集解郑玄曰：“怙其奸邪，终身以为残贼，则用刑之。”
<br>
<br>　　注(31)集解徐广曰：“今文云‘惟刑之谧哉’。尔雅曰‘谧，静也’。”索隐注
“惟形之谧哉”，案：古文作“恤哉”，且今文是伏生口诵，恤谧声近，遂作“谧”也。</span>
<br>
<br>　　讙兜进言共工，①尧曰不可而试之工师，②共工果淫辟。③四岳举鲧治鸿水，尧以
为不可，岳强请试之，试之而无功，故百姓不便。三苗④在江淮、荆州⑤数为乱。于是
舜归而言于帝，请流共工于幽陵，⑥以变北狄；⑦放驩兜于崇山，⑧以变南蛮；迁三苗
于三危，⑨以变西戎；殛鲧于羽山，⑩以变东夷：四谸而天下咸服。
<br>
<br>　　<span style="font-size:10.5pt;color:'004060'">注①正义讙兜，浑沌也。共工，穷奇也。鲧，梼杌也。三苗，饕餮也。左传云“舜
臣尧，流四凶，投诸四裔，以御魑魅”也。
<br>
<br>　　注②正义工师，若今大匠卿也。
<br>
<br>　　注③正义匹亦反。
<br>
<br>　　注④集解马融曰：“国名也。”正义左传云自古诸侯不用王命，虞有三苗，夏有观
扈。孔安国云：“缙云氏之后为诸侯，号饕餮也。”吴起云：“三苗之国，左洞庭而右
彭蠡。”案：洞庭，湖名，在岳州巴陵西南一里，南与青草湖连。
<br>
<br>　　彭蠡，湖名，在江州浔阳县东南五十二里。以天子在北，故洞庭在西为左，彭蠡在
东为右。今江州、鄂州、岳州，三苗之地也。
<br>
<br>　　注⑤正义淮，读曰汇，音胡罪反，今彭蠡湖也。本属荆州。尚书云“南入于江，东
汇泽为彭蠡”是也。
<br>
<br>　　注⑥集解马融曰；“北裔也。”正义尚书及大戴礼皆作“幽州”。括地志云：“故
龚城在檀州燕乐县界。故老传云舜流共工幽州，居此城。”神异经云：“西北荒有人焉，
人面，朱□，蛇身，人手足，而食五谷禽兽，顽愚，名曰共工。”
<br>
<br>　　注⑦集解徐广曰：“变，一作‘燮’。”索隐变谓变其形及衣服，同于夷狄也。
<br>
<br>　　徐广云作“燮”。燮，和也。正义言四凶流四裔，各于四夷放共工等为中国之风俗
也。
<br>
<br>　　注⑧集解马融曰：“南裔也。”正义神异经云：“南方荒中有人焉，人面鸟喙而有
翼，两手足扶翼而行，食海中鱼，为人很恶，不畏风雨禽兽，犯死乃休，名曰驩兜也。”
<br>
<br>　　注⑨集解马融曰：“西裔也。”正义括地志云：“三危山有三槵，故曰三危，俗亦
名卑羽山，在沙州敦煌县东南三十里。”神异经云：“西荒中有人焉，面目手足皆人形，
而胳下有翼不能飞，为人饕餮，淫逸无理，名曰苗民。”又山海经云大荒北经“黑水之
北，有人有翼，名曰苗民”也。
<br>
<br>　　注⑩集解马融曰：“殛，诛也。羽山，东裔也。”正义殛音纪力反。孔安国云：
“殛，窜，放，流，皆诛也。”括地志云：“羽山在沂州临沂县界。”神异经云：“东
方有人焉，人形而身多毛，自解水土，知通塞，为人自用，欲为欲息，皆*(曰)*云是鲧
也。”</span>
<br>
<br>　　尧立七十年得舜，二十年而老，令舜摄行天子之政，荐之于天。尧辟位凡二十八年
而崩。①百姓悲哀，如丧父母。三年，四方莫举乐，②以思尧。尧知子丹朱之不肖，③
不足授天下，于是乃权授舜。④授舜，则天下得其利而丹朱病；授丹朱，则天下病而丹
朱得其利。尧曰“终不以天下之病而利一人”，而卒授舜以天下。尧崩，三年之丧毕，
舜让辟丹朱于南河之南。⑤诸侯朝觐者不之丹朱而之舜，狱讼者不之丹朱而之舜，讴歌
者不讴歌丹朱而讴歌舜。舜曰“天也”，夫而后之中国践天子位焉，⑥是为帝舜。
<br>
<br>　　<span style="font-size:10.5pt;color:'004060'">注①集解徐广曰：“尧在位凡九十八年。”骃案：皇览曰“尧頉在济阴城阳。
<br>
<br>　　刘向曰‘尧葬济阴，丘□皆小’。吕氏春秋曰‘尧葬谷林’。”皇甫谧曰“谷林即
城阳。尧都平阳，于诗为唐国”。正义皇甫谧云：“尧即位九十八年，通舜摄二十八年
也，凡年百一十七岁。”孔安国云：“尧寿百一十六岁。”括地志云：“尧陵在濮州雷泽县西三里。郭缘生述征记云‘城阳县东有尧頉，亦曰尧陵，有碑’是也。”括地志云：“雷泽县本汉城阳县也。”
<br>
<br>　　注②正义尚书“三载，四海遏密八音”是也。
<br>
<br>　　注③索隐郑玄云：“肖，似也。不似，言不如父也。”皇甫谧云：“尧娶散宜氏之
女，曰女皇，生丹朱。又有庶子九人，皆不肖也。”
<br>
<br>　　注④索隐父子继立，常道也。求贤而禅，权道也。权者，反常而合道。正义五帝官
天下，老则禅贤，故权试舜也。
<br>
<br>　　注⑤集解刘熙曰：“南河，九河之最在南者。”正义括地志云：“故尧城在濮州鄄
城县东北十五里。竹书云昔尧德衰，为舜所囚也。又有偃朱故城，在县西北十五里。竹
书云舜囚尧，复偃塞丹朱，使不与父相见也。”案濮州北临漯，大川也。河在尧都之南，
故曰南河，禹贡“至于南河”是也。其偃朱城所居，即“舜让避丹朱于南河之南”处也。
<br>
<br>　　注⑥集解刘熙曰：“天子之位不可旷年，于是遂反，格于文祖而当帝位。帝王所都
为中，故曰中国。”</span>
<br>
<br>　　虞舜者，①名曰重华。②重华父曰瞽叟，③瞽叟父曰桥牛，④桥牛父曰句望，⑤句
望父曰敬康，敬康父曰穷蝉，穷蝉父曰帝颛顼，颛顼父曰昌意：以至舜七世矣。自从穷蝉以至帝舜，皆微为庶人。
<br>
<br>　　<span style="font-size:10.5pt;color:'004060'">注①集解谥法曰：“仁圣盛明曰舜。”索隐虞，国名，在河东大阳县。舜，谥也。
皇甫谧云“舜字都君”也。正义括地志云：“故虞城在陕州河北县东北五十里虞山之上。
郦元注水经云干桥东北有虞城，尧以女嫔于虞之地也。又宋州虞城大襄国所封之邑，杜
预云舜后诸侯也。又越州余姚县，顾野王云舜后支庶所封之地。舜姚姓，故云余姚。县
西七十里有汉上虞故县。会稽旧记云舜上虞人，去虞三十里有姚丘，即舜所生也。周处
风土记云舜东夷之人，生姚丘。”括地志又云：“姚墟在濮州雷泽县东十三里。孝经援
神契云舜生于姚墟。”案：二所未详也。
<br>
<br>　　注②集解徐广曰:“皇甫谧云‘舜以尧之二十一年甲子生，三十一年甲午征用，七
十九年壬午即真，百岁癸卯崩’。”正义尚书云﹕“重华协于帝。”孔安国云。“华谓
文德也，言其光文重合于尧。”瞽叟姓妫。妻曰握登，见大虹意感而生舜于姚墟，故姓
姚。目重瞳子，故曰重华。字都君。龙颜，大口，黑色，身长六尺一寸。
<br>
<br>　　注③正义先后反。孔安国云:“无目曰瞽。舜父有目不能分别好恶，故时人谓之瞽，
配字曰‘叟’。叟，无目之称也。”
<br>
<br>　　注④正义桥又音娇。
<br>
<br>　　注⑤正义句，古侯反。望音亡。</span>
<br>
<br>　　舜父瞽叟盲，而舜母①死，瞽叟更娶妻而生象，象傲。瞽叟爱后妻子，常欲杀舜，
舜避逃；及有小过，则受罪。顺事父及后母与弟，日以笃谨，匪有解。
<br>
<br>　　<span style="font-size:10.5pt;color:'004060'">注①索隐皇甫谧云：“舜母名握登，生舜于姚墟，因姓姚氏也。”</span>
<br>
<br>　　舜，冀州之人也。①舜耕历山，②渔雷泽，③陶河滨，④作什器于寿丘，⑤就时于
负夏。⑥舜父瞽叟顽，母嚚，弟象傲，皆欲杀舜。舜顺适不失子道，兄弟孝慈。欲杀，
不可得；即求，尝在侧。
<br>
<br>　　<span style="font-size:10.5pt;color:'004060'">注①正义蒲州河东县本属冀州。宋永初山川记云：“蒲膎城中有舜庙，城外有舜宅
及二妃□。”括地志云：“妫州有妫水，源出城中。耆旧传云即舜厘降二女于妫汭之所。
外城中有舜井，城北有历山，山上有舜庙，未详。”案：妫州亦冀州城是也。
<br>
<br>　　注②集解郑玄曰：“在河东。”正义括地志云：“蒲州河东县雷首山，一名中条山，
亦名历山，亦名首阳山，亦名蒲山，亦名襄山，亦名甘枣山，亦名劕山，亦名狗头山，
亦名薄山，亦名吴山。此山西起雷首山，东至吴膎，凡十一名，随州县分之。历山南有
舜井。”又云：“越州余姚县有历山舜井，濮州雷泽县有历山舜井，二所又有姚墟，云
生舜处也。及妫州历山舜井，皆云舜所耕处，未详也。”
<br>
<br>　　注③集解郑玄曰：“雷夏，兖州泽，今属济阴。”正义括地志云：“雷夏泽在濮州
雷泽县郭外西北。山海经云雷泽有雷神，龙身人头，鼓其腹则雷也。”
<br>
<br>　　注④集解皇甫谧曰：“济阴定陶西南陶丘亭是也。”正义案：于曹州滨河作瓦器也。
括地志云：“陶城在蒲州河东县北三十里，即舜所都也。南去历山不远。
<br>
<br>　　或耕或陶，所在则可，何必定陶方得为陶也？舜之陶也，斯或一焉。”
<br>
<br>　　注⑤集解皇甫谧曰：“在鲁东门之北。”索隐什器，什，数也。盖人家常用之器非
一，故以十为数，犹今云“什物”也。寿丘，地名，黄帝生处。正义寿音受。颜师古云：
“军法，伍人为伍，二伍为什，则共器物，故谓生生之具为什器，亦犹从军及作役者十
人为火，共畜调度也。”
<br>
<br>　　注⑥集解郑玄曰：“负夏，韂地。”索隐就时犹逐时，若言乘时射利也。尚书大传
曰“贩于顿丘，就时负夏”，孟子曰“迁于负夏”是也。</span>
<br>
<br>　　舜年二十以孝闻。三十而帝尧问可用者，①四岳咸荐虞舜，曰可。于是尧乃以二女
妻舜以观其内，使九男与处以观其外。舜居妫汭，内行弥谨。尧二女不敢以贵骄事舜亲
戚，②甚有妇道。尧九男皆益笃。③舜耕历山，历山之人皆让畔；④渔雷泽，雷泽上人
皆让居；陶河滨，河滨器皆不苦窳。⑤一年而所居成聚，⑥二年成邑，三年成都。⑦尧
乃赐舜絺衣，⑧与琴，为筑仓廪，予牛羊。瞽叟尚复欲杀之，使舜上涂廪，瞽叟从下纵
火焚廪。舜乃以两笠自扞而下，去，得不死。⑨后瞽叟又使舜穿井，舜穿井为匿空⑩旁
出。⑾舜既入深，瞽叟与象共下土实井，⑿舜从匿空出，去。⒀瞽叟、象喜，以舜为已
死。象曰“本谋者象。”象与其父母分，⒁于是曰：“舜妻尧二女，与琴，象取之。牛
羊仓廪予父母。”象乃止舜宫居，⒂鼓其琴。舜往见之。象鄂不怿，曰：“我思舜正郁
陶！”舜曰：“然，尔其庶矣！”⒃舜复事瞽叟爱弟弥谨。于是尧乃试舜五典百官，皆
治。
<br>
<br>　　<span style="font-size:10.5pt;color:'004060'">注①正义可用，谓可为天子也。
<br>
<br>　　注②正义二女不敢以帝女骄慢舜之亲戚。亲戚，谓父瞽叟，后母弟象，妹颗手等也。
颗音苦果反。
<br>
<br>　　注③正义笃，惇也。非唯二女恭勤妇道，九男事舜皆益惇厚谨敬也。
<br>
<br>　　注④正义韩非子“历山之农相侵略，舜往耕，儙年，耕者让畔”也。
<br>
<br>　　注⑤集解史记音隐曰：“音游甫反。”骃谓寙，病也。正义苦，读如盬，音古。盬，麤也。寙音庾。
<br>
<br>　　注⑥正义聚，在喻反，谓村落也。
<br>
<br>　　注⑦正义周礼郊野法云“九夫为井，四井为邑，四邑为丘，四丘为甸，四甸为县，
四县为都”也。
<br>
<br>　　注⑧正义絺，□迟反，细葛布衣也。邹氏音竹几反。
<br>
<br>　　注⑨索隐言以笠自扞己身，有似鸟张翅而轻下，得不损伤。皇甫谧云“两伞”，伞，
笠类。列女传云“二女教舜鸟工上廪”是也。正义通史云：“瞽叟使舜涤廪，舜告尧二
女，女曰：‘时其焚汝，鹊汝衣裳，鸟工往。’舜既登廪，得免去也。”
<br>
<br>　　注⑩索隐音孔。列女传所谓“龙工入井”是也。
<br>
<br>　　注⑾正义言舜潜匿穿孔旁，从他井而出也。通史云：“舜穿井，又告二女。
<br>
<br>　　二女曰：‘去汝裳衣。龙工往。’入井，瞽叟与象下土实井，舜从他井出去也。”
<br>
<br>　　括地志云：“舜井在妫州怀戎县西外城中。其西又有一井，耆旧传云并舜井也，舜
自中出。帝王纪云河东有舜井，未详也。”
<br>
<br>　　注⑿索隐亦作“填井”。
<br>
<br>　　注⒀集解刘熙曰：“舜以权谋自免，亦大圣有神人之助也。”
<br>
<br>　　注⒁正义扶问反。
<br>
<br>　　注⒂正义宫即室也。尔雅云“室谓之宫”。礼云“命士已上，父子异宫”也。
<br>
<br>　　注⒃索隐言汝犹当庶几于友悌之情义也。如孟子取尚书文，又云“惟兹臣庶，女其
于予治”，盖欲令象共我理臣庶也。</span>
<br>
<br>　　昔高阳氏有才子八人，①世得其利，谓之“八恺”。②高辛氏有才子八人，③世谓
之“八元”。④此十六族者，世济其美，⑤不陨其名。至于尧，尧未能举。舜举八恺，
使主后土，⑥以揆百事，莫不时序。⑦举八元，使布五教于四方，⑧父义，母慈，兄友，
弟恭，子孝，内平外成。⑨
<br>
<br>　　<span style="font-size:10.5pt;color:'004060'">注①集解名见左传。
<br>
<br>　　注②集解贾逵曰：“恺，和也。”索隐左传史克对鲁宣公曰：“昔高阳氏有才子八
人，仓舒、隤皑、梼戭、大临、尨降、庭坚、仲容、叔达。”
<br>
<br>　　注③集解名见左传。
<br>
<br>　　注④集解贾逵曰：“元，善也。”索隐左传：“高辛氏有才子八人，伯奋、仲堪、
叔献、季仲、伯虎、仲熊、叔豹、季狸。”
<br>
<br>　　注⑤索隐谓元﹑恺各有亲族，故称族也。济，成也，言后代成前代也。
<br>
<br>　　注⑥集解王肃曰：“君治九土之宜。”杜预曰：“后土地官。”索隐主土。禹为司
空，司空主土，则禹在八恺之中。正义春秋正义云：“后，君也。天曰皇天，地曰后土。”
<br>
<br>　　注⑦正义言禹度九土之宜，无不以时得其次序也。
<br>
<br>　　注⑧索隐契为司徒，司徒敷五教，则契在八元之数。
<br>
<br>　　注⑨正义杜预云：“内诸夏，外夷狄也。”案：契作五常之教，诸夏太平，夷狄向
化也。</span>
<br>
<br>　　昔帝鸿氏有不才子，①掩义隐贼，好行凶慝，天下谓之浑沌。②少璤氏③有不才子，
毁信恶忠，崇饰恶言，天下谓之穷奇。④颛顼氏有不才子，不可教训，不知话言，天下
谓之梼杌。⑤此三族世忧之。至于尧，尧未能去。缙云氏⑥有不才子，贪于饮食，冒于
货贿，天下谓之饕餮。⑦天下恶之，比之三凶。⑧舜宾于四门，⑨乃流四凶族，迁于四
裔，⑩以御螭魅，⑾于是四门辟，言毋凶人也。
<br>
<br>　　<span style="font-size:10.5pt;color:'004060'">注①集解贾逵曰：“帝鸿，黄帝也。不才子，其苗裔讙兜也。”
<br>
<br>　　注②正义慝，恶也。一本云“天下之民，谓之浑沌”。浑沌即讙兜也。言掩义事，
阴为贼害，而好凶恶，故谓之浑沌也。杜预云：“浑沌，不开通之貌。”神异经云：
“昆仑西有兽焉，其状如犬，长毛，四足，似罴而无爪，有目而不见，行不开，有两耳
而不闻，有人知性，有腹无五藏，有肠直而不旋，食径过。人有德行而往扺触之，有凶
德则往依凭之。名浑沌。”又庄子云：“南海之帝为儵，北海之帝为忽，中央之帝为浑
沌。儵、忽乃相遇于浑沌之地，浑沌待之甚善。
<br>
<br>　　儵与忽谋欲报浑沌之德，曰：‘人皆有七窍以视听食息，此独无有，尝试凿之。’
日凿一窍，七日而浑沌死。”案：言讙兜性似，故号之也。
<br>
<br>　　注③集解服虔曰：“金天氏帝号。”
<br>
<br>　　注④集解服虔曰：“谓共工氏也。其行穷而好奇。”正义谓共工。言毁败信行，恶
其忠直，有恶言语，高粉饰之，故谓之穷奇。案常行终必穷极，好谄谀奇异于人也。神
异经云：“西北有兽，其状似虎，有翼能飞，便剿食人，知人言语，闻人□辄食直者，
闻人忠信辄食其鼻，闻人恶逆不善辄杀兽往馈之，名曰穷奇。”
<br>
<br>　　案：言共工性似，故号之也。
<br>
<br>　　注⑤集解贾逵曰：“梼杌，顽凶无畴匹之貌，谓鲧也。”正义梼音道刀反。杌音五
骨反。谓鲧也。凶顽不可教训，不从诏令，故谓之梼杌。案：言无畴匹，言自纵恣也。
神异经云：“西方荒中有兽焉，其状如虎而大，毛长二尺，人面，虎足，猪口牙，尾长
一丈八尺，搅乱荒中，名梼杌。一名傲很，一名难训。”
<br>
<br>　　案：言鲧性似，故号之也。
<br>
<br>　　注⑥集解贾逵曰：“缙云氏，姜姓也，炎帝之苗裔，当黄帝时任缙云之官也。”
<br>
<br>　　正义今括州缙云县，盖其所封也。
<br>
<br>　　字书云缙，赤缯也。
<br>
<br>　　注⑦正义谓三苗也。言贪饮食，冒货贿，故谓之饕餮。神异经云：“西南有人焉，
身多毛，头上戴豕，性很恶，好息，积财而不用，善夺人谷物。强者夺老弱者，畏髃而
击单，名饕餮。”言三苗性似，故号之。
<br>
<br>　　注⑧集解杜预曰：“非帝子孙，故别之以比三凶也。”正义此以上四处皆左传文。
或本有并文次相类四凶，故书之，恐本错脱耳。
<br>
<br>　　注⑨正义杜预云：“辟四门，达四聪，以宾礼觽贤也。”
<br>
<br>　　注⑩集解贾逵曰：“四裔之地，去王城四千里。”
<br>
<br>　　注⑾集解服虔曰：“螭魅，人面兽身，四足，好惑人，山林异气所生，以为人害。”
正义御音鱼吕反。螭音丑知反。魅音媚。案：御魑魅，恐更有邪谄之人，故流放四凶以
御之也。故下云“无凶人”也。</span>
<br>
<br>　　舜入于大麓，烈风雷雨不迷，尧乃知舜之足授天下。尧老，使舜摄行天子政，巡狩。
舜得举用事二十年，而尧使摄政。摄政八年而尧崩。三年丧毕，让丹朱，天下归舜。而
禹、皋陶、①契、后稷、伯夷、夔、龙、倕、益、彭祖②自尧时而皆举用，未有分职。
③于是舜乃至于文祖，谋于四岳，辟四门，明通四方耳目，命十二牧论帝德，行厚德，
远佞人，④则蛮夷率服。舜谓四岳曰：“有能奋庸⑤美尧之事者，使居官相事﹖”皆曰：“伯禹为司空，可美帝功。”
<br>
<br>　　舜曰：“嗟，然！禹，汝平水土，维是勉哉。”禹拜稽首，让于稷、契与皋陶。
<br>
<br>　　舜曰：“然，往矣。”⑥舜曰：“□，黎民始饥，⑦汝后稷播时百谷。”⑧舜曰：
“契，百姓不亲，五品不驯，⑨汝为司徒，而敬敷五教，在宽。”⑩舜曰：“皋陶，蛮
夷猾夏，⑾寇贼奸轨，⑿汝作士，⒀五刑有服，五服三就；⒁五流有度，⒂五度三居：
⒃维明能信。”⒄舜曰：“谁能驯予工﹖”⒅皆曰垂可。于是以垂为共工。⒆舜曰：
“谁能驯予上下⒇草木鸟兽﹖”皆曰益可。于是以益为朕虞。(21)益拜稽首，让
于诸臣朱虎、熊罴。(22)舜曰：“往矣，汝谐。”遂以朱虎、熊罴为佐。(23)舜曰：
“嗟！四岳，有能典朕三礼﹖”(24)皆曰伯夷可。舜曰：“嗟！伯夷，以汝为秩宗，
(25)夙夜维敬，直哉维静絜。”(26)伯夷让夔、龙。舜曰：“然。(27)以夔为典
乐，教嗫子，(28)直而温，(29)宽而栗，(30)刚而毋虐，简而毋傲；(31)诗言
意，歌长言，(32)声依永，律和声，(33)八音能谐，毋相夺伦，神人以和。”(34)
夔曰：“于！予击石拊石，百兽率舞。”(35)舜曰：“龙，朕畏忌谗说殄伪，振惊朕
觽，(36)命汝为纳言，夙夜出入朕命，惟信。”(37)舜曰：“嗟！女二十有二人，
(38)敬哉，惟时相天事。”(39)三岁一考功，三考绌陟，远近觽功咸兴。分北三苗。
(40)
<br>
<br>　　<span style="font-size:10.5pt;color:'004060'">注①正义高姚二音。
<br>
<br>　　注②索隐彭祖即陆终氏之第三子，籛铿之后，后为大彭，亦称彭祖。正义皋陶字庭
坚。英六二国是其后也。契音薛，殷之祖也。伯夷，齐太公之祖也。夔，巨龟反，乐官
也。倕音垂，亦作“垂”，内言之官也。益，伯翳也，即秦、赵之祖。彭祖自尧时举用，
历夏、殷封于大彭。
<br>
<br>　　注③正义分音符问反，又如字。分谓封疆爵土也。
<br>
<br>　　注④正义舜命十二牧论帝尧之德，又敦之于民，远离邪佞之人。言能如此，则夷狄
亦服从也。
<br>
<br>　　注⑤集解马融曰：“奋，明；庸，功也。”
<br>
<br>　　注⑥集解郑玄曰：“然其举得其人。汝往居此官，不听其所让也。”
<br>
<br>　　注⑦集解徐广曰：“今文尚书作‘祖饥’。祖，始也。”索隐古文作“阻饥”。
<br>
<br>　　孔氏以为阻，难也。祖阻声相近，未知谁得。
<br>
<br>　　注⑧集解郑玄曰：“时，读曰莳。”正义稷，农官也。播时谓顺四时而种百谷。
<br>
<br>　　注⑨集解郑玄曰：“五品，父、母、兄、弟、子也。”王肃曰：“五品，五常也。”
正义驯音训。
<br>
<br>　　注⑩集解马融曰：“五品之教。”
<br>
<br>　　注⑾集解郑玄曰：“猾夏，侵乱中国也。”
<br>
<br>　　注⑿集解郑玄曰：“由内为奸，起外为轨。”正义亦作“宄”。
<br>
<br>　　注⒀集解马融曰：“狱官之长。”正义案：若大理卿也。
<br>
<br>　　注⒁集解马融曰：“五刑，墨、劓、剕、宫、大辟。三就，谓大罪陈诸原野，次罪
于市朝，同族适甸师氏。既服五刑，当就三处。”正义孔安国云：“服，从也，言得轻
重之中正也。”案：墨，点凿其额，涅以墨。劓，截鼻也。剕，刖足也。宫，淫刑也，
男子割势，妇人幽闭也。大辟，死刑也。
<br>
<br>　　注⒂正义度音徒洛反。尚书作“宅”。孔安国云“五刑之流，各有所居”也。
<br>
<br>　　注⒃正义案：谓度其远近，为三等之居也。
<br>
<br>　　注⒄集解马融曰：“谓在八议，君不忍刑，宥之以远。五等之差亦有三等之居：大
罪投四裔，次九州之外，次中国之外。当明其罪，能使信服之。”
<br>
<br>　　注⒅集解马融曰：“谓主百工之官也。”
<br>
<br>　　注⒆集解马融曰：“为司空，共理百工之事。”
<br>
<br>　　注⒇集解马融曰：“上谓原，下谓隰。”
<br>
<br>　　注(21)集解马融曰：“虞，掌山泽之官名。”
<br>
<br>　　注(22)索隐即高辛氏之子伯虎、仲熊也。正义孔安国云：“朱虎，熊罴，二臣名。
垂、益所让四人，皆在元凯之中也。”
<br>
<br>　　注(23)正义为益之佐也。
<br>
<br>　　注(24)集解马融曰：“三礼，天神、地只、人鬼之礼也。”郑玄曰：“天事、地
事、人事之礼。”
<br>
<br>　　注(25)集解郑玄曰：“主次秩尊卑。”正义若太常也。汉书百官表云“王莽改太
常曰秩宗”，依古也。孔安国云：“秩，序；宗，尊也。主郊庙之官也。”
<br>
<br>　　注(26)正义静，清也。絜，明也。孔安国云：“职典礼，施政教，使正直而清明。”
<br>
<br>　　注(27)正义孔安国云：“然其推贤，不许其让也。”
<br>
<br>　　注(28)集解郑玄曰：“国子也。”案：尚书作“冑子”，嗫冑声相近。正义嗫，
冑雉反。孔安国云：“冑，长也。谓元子以下，至卿大夫子弟，以歌诗蹈之舞之，教长
国子中和祗庸孝友。”
<br>
<br>　　注(29)集解马融曰：“正直而色温和。”
<br>
<br>　　注(30)集解马融曰：“宽大而谨敬战栗也。”
<br>
<br>　　注(31)正义孔安国云：“刚失之虐，简失之傲，教之以防其失也。”
<br>
<br>　　注(32)集解马融曰：“歌，所以长言诗之意也。”正义孔安国云：“诗言志以导
其心，歌咏其义以长其言也。”
<br>
<br>　　注(33)集解郑玄曰：“声之曲折又依长言，声中律乃为和也。”正义孔安国云：
“声，五声，宫﹑商﹑角﹑征﹑羽也。律谓六律六吕，十二月之音气也。当依声律
和乐也。”
<br>
<br>　　注(34)集解郑玄曰：“祖考来格，髃后德让，其一隅也。”正义八音，金﹑石﹑
丝﹑竹﹑匏﹑土﹑革﹑木也。孔安国云：“伦，理也。八音能谐，理不错夺，则神人咸
和，命夔使勉也。”
<br>
<br>　　注(35)集解郑玄曰：“百兽，服不氏所养者也。率舞，言音和也。”正义于音乌。
孔安国云：“石磬，音之清者。拊亦击也。举清者和，则其余皆从矣。乐感百兽，使相
率而舞，则神人和可知也。”案：磬，一片黑石也。不音福尤反。
<br>
<br>　　周礼云“夏官有服不氏，掌服猛兽，下士一人，徒四人”。郑玄云“服不服之兽也”。
<br>
<br>　　注(36)集解徐广曰：“一云‘齐说殄行，振惊觽’。”骃案：郑玄曰“所谓色取
仁而行违，是惊动我之觽臣，使之疑惑”。正义伪音危睡反。言畏恶利口谗说之人，兼
殄绝奸伪人党，恐其惊动我觽，使龙遏绝之，出入其命惟信实也。此“伪”字太史公变
尚书文也。尚书伪字作“行”，音下孟反。言己畏忌有利口谗说之人，殄绝无德行之官
也。
<br>
<br>　　注(37)正义孔安国云：“纳言，喉舌之官也。听下言纳于上，受上言宣于下，必
信也。”
<br>
<br>　　注(38)集解马融曰：“稷﹑契﹑皋陶皆居官久，有成功，但述而美之，无所复暣。
禹及垂已下皆初命，凡六人，与上十二牧四岳，凡二十二人。”郑玄曰：“皆格于文祖
时所暣命也。”
<br>
<br>　　注(39)正义相，视也。舜命二十二人各敬行其职，惟在顺时，视天所宜而行事也。
<br>
<br>　　注(40)集解郑玄曰：“所窜三苗为西裔诸侯者犹为恶，乃复分析流之。”</span>
<br>
<br>　　此二十二人咸成厥功：皋陶为大理，平，①民各伏得其实；伯夷主礼，上下咸让；
垂主工师，②百工致功；益主虞，山泽辟；③□主稷，百谷时茂；契主司徒，百姓亲和；龙主宾客，远人至；十二牧行而九州莫敢辟违；④唯禹之功为大，披九山，⑤通九泽，决九河，定九州，各以其职来贡，不失厥宜。方五千里，至
于荒服。南抚交址﹑北发，⑥西戎﹑析枝﹑渠廋﹑氐﹑羌，⑦北山戎﹑发﹑息慎，⑧东
长﹑鸟夷，⑨四海之内⑩咸戴帝舜之功。
<br>
<br>　　于是禹乃兴九招之乐，⑾致异物，凤皇来翔。天下明德皆自虞帝始。
<br>
<br>　　<span style="font-size:10.5pt;color:'004060'">注①正义皋陶作士，正平天下罪恶也。
<br>
<br>　　注②正义工师，若今大匠卿也。
<br>
<br>　　注③正义婢亦反，开也。
<br>
<br>　　注④正义禹九州之民无敢辟违舜十二牧也。
<br>
<br>　　注⑤正义披音皮义反。谓傍其山边以通。
<br>
<br>　　注⑥索隐一句。
<br>
<br>　　注⑦索隐一句。
<br>
<br>　　注⑧集解郑玄曰：“息慎，或谓之肃慎，东北夷。”
<br>
<br>　　注⑨索隐此言帝舜之德皆抚及四方夷人，故先以“抚”字总之。北发当云“北户”，
南方有地名北户。又案汉书，北发是北方国名，今以北发为南方之国，误也。此文省略，
四夷之名错乱。“西戎”上少一“西”字，“山戎”下少一“北”字，“长”字下少一
“夷”字。长夷也，鸟夷也，其意宜然。今案：大戴礼亦云“长夷”，则长是夷号。又
云“鲜支﹑渠搜”，则鲜支当此析枝也。鲜析音相近。邹氏﹑刘氏云“息并音肃”，非
也。且夷狄之名，古书不必皆同，今读如字也。正义注“鸟”或作“岛”。括地志云：
“百济国西南海中有大岛十五所，皆置邑，有人居，属百济。又倭国西南大海中岛
居凡百余小国，在京南万三千五百里。”案：武后改倭国为日本国。
<br>
<br>　　注⑩正义尔雅云：“九夷八狄七戎六蛮谓之四海。”
<br>
<br>　　注⑾索隐招音韶，即舜乐箫韶。九成，故曰九招。</span>
<br>
<br>　　舜年二十以孝闻，年三十尧举之，年五十摄行天子事，年五十八尧崩，年六十一代
尧践帝位。①践帝位三十九年，南巡狩，崩于苍梧之野。葬于江南九疑，是为零陵。②
舜之践帝位，载天子旗，往朝父瞽叟，夔夔唯谨，③如子道。
<br>
<br>　　封弟象为诸侯。④舜子商均亦不肖，⑤舜乃豫荐禹于天。⑥十七年而崩。
<br>
<br>　　三年丧毕，禹亦乃让舜子，⑦如舜让尧子。诸侯归之，然后禹践天子位。尧子丹朱，
舜子商均，皆有疆土，⑧以奉先祀。服其服，礼乐如之。以客见天子，⑨天子弗臣，示
不敢专也。
<br>
<br>　　<span style="font-size:10.5pt;color:'004060'">注①集解皇甫谧曰：“舜所都，或言蒲阪，或言平阳，或言潘。潘，今上谷也。”
<br>
<br>　　正义括地志云：“平阳，今晋州城是也。潘，今妫州城是也。蒲阪，今蒲州南二里
河东县界蒲阪故城是也。”
<br>
<br>　　注②集解皇览曰：“舜頉在零陵营浦县。其山九溪皆相似，故曰九疑。传曰‘舜葬
苍梧，象为之耕’。礼记曰‘舜葬苍梧，二妃不从’。山海经曰‘苍梧山，帝舜葬于阳，
丹朱葬于阴’。”皇甫谧曰：“或曰二妃葬衡山。”
<br>
<br>　　注③集解徐广曰：“和敬貌。”
<br>
<br>　　注④集解孟子曰：“封之有庳。”音鼻。正义帝王纪云：“舜弟象封于有鼻。”
<br>
<br>　　括地志云：“鼻亭神在营道县北六十里。故老传云，舜葬九疑，象来至此，后人立
祠，名为鼻亭神。舆地志云零陵郡应阳县东有山，山有象庙。王隐晋书云本泉陵县，北
部东五里有鼻墟，象所封也。”
<br>
<br>　　注⑤集解皇甫谧曰：“娥皇无子，女英生商均。”正义谯周云：“以虞封舜子，今
宋州虞城县。”括地志云：“虞国，舜后所封邑也。或云封舜子均于商，故号商均也。”
<br>
<br>　　注⑥索隐谓告天使之摄位也。
<br>
<br>　　注⑦正义括地志云：“禹居洛州阳城者，避商均，非时久居也。”
<br>
<br>　　注⑧集解谯周曰：“以唐封尧之子，以虞封舜之子。”索隐汉书律历志云封尧子朱
于丹渊为诸侯。商均封虞，在梁国，今虞城县也。正义括地志云：“定州唐县，尧后所
封。宋州虞城县，舜后所封也。”
<br>
<br>　　注⑨正义为天子之宾客也。</span>
<br>
<br>　　自黄帝至舜﹑禹，皆同姓而异其国号，以章明德。①故黄帝为有熊，帝颛顼为高阳，
帝喾为高辛，帝尧为陶唐，②帝舜为有虞。③帝禹为夏后而别氏，姓姒氏。契为商，姓
子氏。④□为周，姓姬氏。⑤
<br>
<br>　　<span style="font-size:10.5pt;color:'004060'">注①集解徐广曰：“外传曰‘黄帝二十五子，其得姓者十四人’。虞翻云‘以德为
氏姓’。又虞说以凡有二十五人，其二人同姓姬，又十一人为十一姓，酉﹑祁﹑已﹑滕
﹑葴﹑任﹑荀﹑厘﹑?﹑儇﹑衣是也，余十二姓德薄不纪录。”正义厘音力其反。?音
其吉反。儇音在宣反。
<br>
<br>　　注②集解韦昭曰：“陶唐皆国名，犹汤称殷商矣。”张晏曰：“尧为唐侯，国于中
山，唐县是也。”
<br>
<br>　　注③集解皇甫谧曰：“舜嫔于虞，因以为氏，今河东大阳西山上虞城是也。”
<br>
<br>　　注④索隐礼纬曰：“禹母修己吞薏苡而生禹，因姓姒氏。”而契姓子氏者，亦以其
母吞乙子而生。
<br>
<br>　　注⑤集解郑玄驳许慎五经异义曰：“春秋左传‘无骇卒，羽父请谥与族。公问族于
觽仲，觽仲对曰：“天子建德，因生以赐姓，胙之土而命之氏。诸侯以字为氏，因以为
族。官有世功，则有官族，邑亦如之。”公命以字为展氏’。以此言之，天子赐姓命氏，
诸侯命族。族者，氏之别名也。姓者，所以统系百世，使不别也。氏者，所以别子孙之
所出。故世本之篇，言姓则在上，言氏则在下也。”</span>
<br>
<br>　　太史公曰：①学者多称五帝，尚矣。②然尚书独载尧以来；而百家言黄帝，其文不
雅驯，③荐绅先生难言之。④孔子所传宰予问五帝德及帝系姓，⑤儒者或不传。⑥余尝
西至空桐，⑦北过涿鹿，⑧东渐于海，南浮江淮矣，至长老皆各往往称黄帝﹑尧﹑舜之
处，风教固殊焉，总之不离古文者近是。⑨予观春秋﹑国语，其发明五帝德﹑帝系姓章
矣，⑩顾弟弗深考，⑾其所表见皆不虚。⑿书缺有闲矣，⒀其轶乃时时见于他说。⒁非
好学深思，心知其意，固难为浅见寡闻道也。余并论次，择其言尤雅者，故着为本纪书
首。⒂
<br>
<br>　　<span style="font-size:10.5pt;color:'004060'">注①正义太史公，司马迁自谓也。自□传云“太史公曰先人有言”，又云“太史公
曰余闻之董生”，又云“太史公遭李陵之祸”。明太史公，司马迁自号也。
<br>
<br>　　迁为太史公官，题赞首也。虞□云：“古者主天官者皆上公，非独迁。”
<br>
<br>　　注②索隐尚，上也，言久远也。然“尚矣”文出大戴礼。
<br>
<br>　　注③正义驯，训也。谓百家之言皆非典雅之训。
<br>
<br>　　注④集解徐广曰：“荐绅□缙绅也，古字假借。”
<br>
<br>　　注⑤正义系音奚计反。
<br>
<br>　　注⑥索隐五帝德﹑帝系姓皆大戴礼及孔子家语篇名。以二者皆非正经，故汉时儒者
以为非圣人之言，故多不传学也。
<br>
<br>　　注⑦正义余，太史公自称也。尝，曾也。空桐山在原州平高县西百里，黄帝问道于
广成子处。
<br>
<br>　　注⑧正义涿鹿山在妫州东南五十里，山侧有涿鹿城，□黄帝﹑尧﹑舜之都也。
<br>
<br>　　注⑨索隐古文□帝德﹑帝系二书也。近是圣人之说。
<br>
<br>　　注⑩索隐太史公言己以春秋﹑国语古书博加考验，益以发明五帝德等说甚章着也。
<br>
<br>　　注⑾集解徐广曰：“弟，但也。史记﹑汉书见此者非一。又左思蜀都赋曰‘弟如滇
池’，而不详者多以为字误。学者安可不博观乎？”正义顾，念也。弟，且也。太史公
言博考古文，择其言表见之不虚，甚章着矣，思念亦且不须更深考论。
<br>
<br>　　注⑿索隐言帝德﹑帝系所有表见者皆不为虚妄也。
<br>
<br>　　注⒀正义言古文尚书缺失其闲多矣，而无说黄帝之语。
<br>
<br>　　注⒁索隐言古典残缺有年载，故曰“有闲”。然皇帝遗事散轶，乃时时旁见于他记
说，□帝德﹑帝系等说也。故己今采案而备论黄帝已来事耳。
<br>
<br>　　注⒂正义太史公据古文并诸子百家论次，择其言语典雅者，故着为五帝本纪，在史
记百三十篇书之首。</span>
<br>
<br>　　【索隐述赞】帝出少典，居于轩丘。既代炎历，遂禽蚩尤。高阳嗣位，静深有谋。
小大远近，莫不怀柔。爰洎帝喾，列圣同休。帝挚之弟，其号放勋。就之如日，望之如
云。郁夷东作，昧谷西曛。明魳庂陋，玄德升闻。能让天下，贤哉二君！
</span>
</td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="002.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/001b.htm by HTTrack Website Copier/3.x [XR&CO'2007], Thu, 21 Mar 2013 05:04:11 GMT -->
</html>
