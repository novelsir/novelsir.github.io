<html>

<!-- Mirrored from www.my285.com/shishu/shiji/127.htm by HTTrack Website Copier/3.x [XR&CO'2007], Thu, 21 Mar 2013 04:01:06 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百二十七&nbsp;&nbsp;日者列传　第六十七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　集解墨子曰：“墨子北之齐，遇日者。日者曰：‘帝以今日杀黑龙于北方，而先生
之色黑，不可以北。’墨子不听，遂北，至淄水。墨子不遂而反焉。日者曰：‘我谓先生不可以北。’”然则古人占候卜筮，通谓之“日者”。墨子亦云，非但史记也。索隐案：名卜筮曰“日者”以墨，所以卜筮占候时日通名“日者”故也。
<br>
<br>　　自古受命而王，王者之兴何尝不以卜筮决于天命哉！其于周尤甚，及秦可见。
<br>
<br>　　代王之入，任于卜者。太卜之起，由汉兴而有。①
<br>
<br>　　<span style="font-size:10.5pt;color:'004060'">注①索隐案：周礼有太卜之官。此云由汉兴者，谓汉自文帝卜大横之后，其卜官更
兴盛焉。</span>
<br>
<br>　　司马季主者，楚人也。①卜于长安东市。
<br>
<br>　　<span style="font-size:10.5pt;color:'004060'">注①索隐按：云楚人而太史公不序其系，盖楚相司马子期﹑子反后，芈姓也。季主见列仙传。</span>
<br>
<br>　　宋忠为中大夫，贾谊为博士，同日俱出洗沐，①相从论议，诵易先王圣人之道术，
究篃人情，相视而叹。贾谊曰：“吾闻古之圣人，不居朝廷，必在卜医之中。今吾已见
三公九卿朝士大夫，皆可知矣。试之卜数中以观采。”②二人即同舆而之市，游于卜肆
中。天新雨，道少人，司马季主闲坐，弟子三四人侍，方辩天地之道，日月之运，阴阳
吉凶之本。二大夫再拜谒。司马季主视其状貌，如类有知者，即礼之，使弟子延之坐。
坐定，司马季主复理前语，分别天地之终始，日月星辰之纪，差次仁义之际，列吉凶之
符，语数千言，莫不顺理。
<br>
<br>　　<span style="font-size:10.5pt;color:'004060'">注①正义汉官五日一假洗沐也。
<br>
<br>　　注②索隐卜数犹术数也。音所具反。刘氏云“数，筮也”，亦通。筮必*[用]*易*
(用)*大衍之数者也。</span>
<br>
<br>　　宋忠﹑贾谊瞿然而悟，猎缨正襟①危坐，②曰：“吾望先生之状，听先生之辞，小
子窃观于世，未尝见也。今何居之卑，何行之污？”③
<br>
<br>　　<span style="font-size:10.5pt;color:'004060'">注①索隐猎犹揽也。揽其冠缨而正其衣襟，谓变而自饰也。
<br>
<br>　　注②索隐免坐。谓俯俛为敬。
<br>
<br>　　注③索隐音乌故反。</span>
<br>
<br>　　司马季主捧腹大笑曰：“观大夫类有道术者，今何言之陋也，何辞之野也！今夫子
所贤者何也？所高者谁也？今何以卑污长者？”
<br>
<br>　　二君曰：“尊官厚禄，世之所高也，贤才处之。今所处非其地，故谓之卑。言不信，
行不验，取不当，故谓之污。夫卜筮者，世俗之所贱简也。世皆言曰：‘夫卜者多言夸
严以得人情，①虚高人禄命以说人志，擅言祸灾以伤人心，矫言鬼神以尽人财，厚求拜
谢以私于己。’此吾之所耻，故谓之卑污也。”
<br>
<br>　　<span style="font-size:10.5pt;color:'004060'">注①索隐谓卜者自矜夸而庄严，说祸以诳人也。</span>
<br>
<br>　　司马季主曰：“公且安坐。公见夫被发童子乎？日月照之则行，不照则止，问之日
月疵瑕吉凶，则不能理。由是观之，能知别贤与不肖者寡矣。
<br>
<br>　　“贤之行也，直道以正谏，三谏不听则退。其誉人也不望其报，恶人也不顾其怨，
以便国家利觽为务。故官非其任不处也，禄非其功不受也；见人不正，虽贵不敬也；见
人有污，虽尊不下也；得不为喜，去不为恨；非其罪也，虽累辱而不愧也。
<br>
<br>　　“今公所谓贤者，皆可为羞矣。卑疵①而前，孅趋②而言；相引以势，相导以利；
比周宾正，③以求尊誉，以受公奉；事私利，枉主法，猎农民；以官为威，以法为机，
求利逆暴：譬无异于操白刃劫人者也。初试官时，倍力为巧诈，饰虚功执空文以愥主上，
用居上为右；试官不让贤陈功，见伪增实，以无为有，以少为多，以求便势尊位；食饮
驱驰，从姬歌儿，不顾于亲，犯法害民，虚公家：此夫为盗不操矛弧者也，攻而不用弦
刃者也，欺父母未有罪而弒君未伐者也。何以为高贤才乎？
<br>
<br>　　<span style="font-size:10.5pt;color:'004060'">注①索隐疵音赀。
<br>
<br>　　注②索隐孅音纤。纤趍犹足恭也。
<br>
<br>　　注③集解徐广曰：“客旅谓之宾，人求长官谓之正。”</span>
<br>
<br>　　“盗贼发不能禁，夷貊不服不能摄，奸邪起不能塞，官秏乱不能治，四时不和不能
调，岁谷不孰不能适。①才贤不为，是不忠也；才不贤而托官位，利上奉，妨贤者处，
是窃位也；②有人者进，有财者礼，是伪也。子独不见鸱枭之与凤皇翔乎？兰芷芎藭弃
于广野，蒿萧成林，使君子退而不显觽，公等是也。
<br>
<br>　　<span style="font-size:10.5pt;color:'004060'">注①索隐音释。适犹调也。
<br>
<br>　　注②索隐奉音扶用反。</span>
<br>
<br>　　“述而不作，君子义也。今夫卜者，必法天地，象四时，顺于仁义，分策定卦，旋
式正澙，①然后言天地之利害，事之成败。昔先王之定国家，必先龟策日月，而后乃敢
代；正时日，乃后入家；产子必先占吉凶，后乃有之。②自伏羲作八卦，周文王演三百
八十四爻而天下治。越王句践放文王八卦③以破敌国，霸天下。由是言之，卜筮有何负
哉！
<br>
<br>　　<span style="font-size:10.5pt;color:'004060'">注①集解徐广曰：“式音栻。”索隐按：式即栻也。旋，转也。栻之形上圆象天，
下方法地，用之则转天纲加地之辰，故云旋式。澙者，筮之状。正澙，盖谓卜以作卦也。
<br>
<br>　　注②索隐谓若卜之不祥，则式不收也。卜吉而后有，故云“有之”。
<br>
<br>　　注③索隐放音方往反。</span>
<br>
<br>　　“且夫卜筮者，埽除设坐，正其冠带，然后乃言事，此有礼也。言而鬼神或以飨，
忠臣以事其上，孝子以养其亲，慈父以畜其子，此有德者也。而以义置数十百钱，病者
或以愈，且死或以生，患或以免，事或以成，嫁子娶妇或以养生：此之为德，岂直数十百钱哉！此夫老子所谓‘上德不德，是以有德’。今夫卜筮者利大而谢少，老子之云岂异于是乎？
<br>
<br>　　“庄子曰：‘君子内无饥寒之患，外无劫夺之忧，居上而敬，居下不为害，君子之
道也。’今夫卜筮者之为业也，积之无委聚，藏之不用府库，徙之不用辎车，负装之不
重，止而用之无尽索之时。持不尽索之物，游于无穷之世，虽庄氏之行未能增于是也，
子何故而云不可卜哉？天不足西北，星辰西北移；地不足东南，以海为池；日中必移，
月满必亏；先王之道，乍存乍亡。公责卜者言必信，不亦惑乎！
<br>
<br>　　“公见夫谈士辩人乎？虑事定计，必是人也，然不能以一言说人主意，故言必称先
王，语必道上古；虑事定计，饰先王之成功，语其败害，以恐喜人主之志，以求其欲。
多言夸严，①莫大于此矣。然欲强国成功，尽忠于上，非此不立。
<br>
<br>　　今夫卜者，导惑教愚也。夫愚惑之人，岂能以一言而知之哉！言不厌多。
<br>
<br>　　<span style="font-size:10.5pt;color:'004060'">注①集解徐广曰：“一作‘险’。”</span>
<br>
<br>　　“故骐骥不能与罢驴为驷，而凤皇不与燕雀为髃，而贤者亦不与不肖者同列。
<br>
<br>　　故君子处卑隐以辟觽，自匿以辟伦，微见德顺以除髃害，以明天性，助上养下，多
其功利，不求尊誉。公之等喁喁者也，何知长者之道乎！”
<br>
<br>　　宋忠﹑贾谊忽而自失，芒乎无色，①怅然噤②口不能言。于是摄衣而起，再拜而辞。
行洋洋也，出门仅能自上车，伏轼低头，卒不能出气。
<br>
<br>　　<span style="font-size:10.5pt;color:'004060'">注①索隐芒音莫郎反。
<br>
<br>　　注②索隐怅音畅。噤音禁。刘氏音其锦反。</span>
<br>
<br>　　居三日，宋忠见贾谊于殿门外，乃相引屏语相谓自叹曰：“道高益安，势高益危。
<br>
<br>　　居赫赫之势，失身且有日矣。夫卜而有不审，不见夺糈；①为人主计而不审，身无
所处。②此相去远矣，犹天冠地屦也。此老子之所谓‘无名者万物之始’也。天地旷旷，
物之熙熙，或安或危，莫知居之。我与若，何足预彼哉！彼久而愈安，虽曾氏之义③未
有以异也。”
<br>
<br>　　<span style="font-size:10.5pt;color:'004060'">注①集解徐广曰：“音所。”骃案：离骚经曰“怀椒糈而要之”，王逸云“糈，精
米，所以享神”。索隐糈音所。糈者，卜求神之米也。
<br>
<br>　　注②索隐言卜之不中，乃不见夺其糈米。若为人主计不审，则身无所处也。
<br>
<br>　　注③集解徐广曰：“曾，一作‘庄’。”</span>
<br>
<br>　　久之，宋忠使匈奴，不至而还，抵罪。而贾谊为梁怀王傅，王堕马薨，谊不食，毒
恨而死。此务华绝根者也。①
<br>
<br>　　<span style="font-size:10.5pt;color:'004060'">注①索隐言宋忠﹑贾谊皆务华而丧其身，是绝其根本也。</span>
<br>
<br>　　太史公曰：古者卜人所以不载者，多不见于篇。及至司马季主，余志而着之。
<br>
<br>　　褚先生曰：臣为郎时，游观长安中，见卜筮之贤大夫，观其起居行步，坐起自动，
誓正其衣冠而当乡人也，有君子之风。见性好解妇来卜，对之颜色严振，未尝见齿而笑
也。从古以来，贤者避世，有居止舞泽者，有居民闲闭口不言，有隐居卜筮闲以全身者。
夫司马季主者，楚贤大夫，游学长安，通易经，术黄帝﹑老子，博闻远见。观其对二大
夫贵人之谈言，称引古明王圣人道，固非浅闻小数之能。及卜筮立名声千里者，各往往
而在。传曰：“富为上，贵次之；既贵各各学一伎能立其身。”黄直，大夫也；陈君夫，
妇人也：以相马立名天下。
<br>
<br>　　齐张仲﹑曲成侯以善击刺学用剑，立名天下。留长孺以相彘立名。荥阳褚氏以相牛
立名。能以伎能立名者甚多，皆有高世绝人之风，何可胜言。故曰：“非其地，树之不
生；非其意，教之不成。”夫家之教子孙，当视其所以好，好含苟生活之道，因而成之。
故曰：“制宅命子，足以观士；子有处所，可谓贤人。”
<br>
<br>　　臣为郎时，与太卜待诏为郎者同署，言曰：“孝武帝时，聚会占家问之，某日可取
妇乎？五行家曰可，堪舆家曰不可，建除家曰不吉，丛辰家曰大凶，历家曰小凶，天人
家曰小吉，太一家曰大吉。辩讼不决，以状闻。制曰：‘避诸死忌，以五行为主。’”
人取于五行者也。
<br>
<br>　　【索隐述赞】日者之名，有自来矣。吉凶占候，着于墨子。齐楚异法，书亡罕纪。
后人斯继，季主独美。取免暴秦，此焉终否。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="128.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/127.htm by HTTrack Website Copier/3.x [XR&CO'2007], Thu, 21 Mar 2013 04:01:07 GMT -->
</html>
