<html>

<!-- Mirrored from www.my285.com/shishu/shiji/013.htm by HTTrack Website Copier/3.x [XR&CO'2007], Thu, 21 Mar 2013 03:59:00 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十三&nbsp;&nbsp;三代世表　第一
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　太史公曰：五帝、三代之记，①尚矣。②自殷以前诸侯不可得而谱，③周以来乃颇
可着。孔子因史文次春秋，纪元年，正时日月，盖其详哉。至于序尚书则略，无年月；
或颇有，然多阙，不可录。故疑则传疑，盖其慎也。
<br>
<br>　　<span style="font-size:10.5pt;color:'004060'">注①索隐案：此表依帝系及系本。其实□五帝、三代，而篇唯名三代系表者，以三
代代系长远，宜以名篇；且三代皆出自五帝，故□三代要从五帝而起也。
<br>
<br>　　注②索隐刘氏云：“尚犹久古也。‘尚矣’之文元出大戴礼，彼文云‘黄帝尚矣’。”
<br>
<br>　　注③正义谱，布也。列其事也。</span>
<br>
<br>　　余读谍①记，黄帝以来皆有年数。稽其历谱谍终始五德之传，②古文咸不同，乖异。
夫子之弗论次其年月，岂虚哉！于是以五帝系谍、尚书③集世纪黄帝以来讫共和为世表。
<br>
<br>　　<span style="font-size:10.5pt;color:'004060'">注①索隐音牒。牒者，纪系谥之书也。下云“稽诸历谍”，谓历代之谱。
<br>
<br>　　注②索隐音转。谓帝王更王，以金木水火土之五德传次相承，终而复始，故云终始
五德之传也。
<br>
<br>　　注③索隐案：大戴礼有五帝德及帝系篇，盖太史公取此二篇之谍及尚书，集而纪黄
帝以来为系表也。</span>
<br>
<br>　　张夫子问褚先生曰：①“诗言契、后稷皆无父而生。今案诸传记咸言有父，父皆黄
帝子也，②得无与诗谬秋？”
<br>
<br>　　<span style="font-size:10.5pt;color:'004060'">注①索隐褚先生名少孙，元成闲为博士。张夫子，未详也。
<br>
<br>　　注②索隐案：上契及后稷皆帝喾子，此云“黄帝子”者，谓是黄帝之子孙耳。
<br>
<br>　　案：喾是黄帝曾孙，而契、□是玄孙，故云也。</span>
<br>
<br>　　褚先生曰：“不然。诗言契生于卵，后稷人夡者，欲见其有天命精诚之意耳。鬼神
不能自成，须人而生，柰何无父而生乎！一言有父，一言无父，信以传信，疑以传疑，
故两言之。尧知契、稷皆贤人，天之所生，故封之契七十里，后十余世至汤，王天下。
尧知后稷子孙之后王也，故益封之百里，其后世且千岁，至文王而有天下。诗传曰：
‘汤之先为契，无父而生。契母与姊妹浴于玄丘水，有燕衔卵堕之，契母得，故含之，
误吞之，即生契。①契生而贤，尧立为司徒，姓之曰子氏。子者兹；兹，益大也。诗人
美而颂之曰“殷社②芒芒，天命玄鸟，降而生商”。商者质，殷号也。文王之先为后稷，
后稷亦无父而生。后稷母为姜嫄，③出见大人迹而履践之，知于身，则生后稷。姜嫄以
为无父，贱而弃之道中，牛羊避不践也。抱之山中，④山者养之。又捐之大泽，鸟覆席
食之。姜嫄怪之，于是知其天子，乃取长之。尧知其贤才，立以为大农，姓之曰姬氏。
姬者，本也。诗人美而颂之曰“厥初生民”，深修益成，而道后稷之始也。’孔子曰：
‘昔者尧命契为子氏，为有汤也。命后稷为姬氏，为有文王也。
<br>
<br>　　大王命季历，明天瑞也。太伯之吴，遂生源也。’⑤天命难言，非圣人莫能见。舜、
禹、契、后稷皆黄帝子孙也。黄帝策天命而治天下，德泽深后世，故其子孙皆复立为天
子，是天之报有德也。人不知，以为泛从布衣匹夫起耳。夫布衣匹夫安能无故而起王天
下乎？其有天命然。”
<br>
<br>　　<span style="font-size:10.5pt;color:'004060'">注①索隐有娀氏女曰简狄，浴于玄丘水，出诗纬。殷本纪云玄鸟翔水遗卵，娀简狄
取而吞之也。
<br>
<br>　　注②集解诗云“土”。
<br>
<br>　　注③索隐有合氏之女也。韦昭云“姜，姓；嫄，字也”。
<br>
<br>　　注④集解抱，普茅反。索隐抱，普交反，又如字。
<br>
<br>　　注⑤索隐言太伯之让季历居吴不反者，欲使传文王、武王拨乱反正，成周道，遂天
下生生之源本也。“黄帝后世何王天下之久远邪？”</span>
<br>
<br>　　曰：“传云天下之君王为万夫之黔首请赎民之命者帝，有福万世。黄帝是也。五政
明则修礼义，因天时举兵征伐而利者王，有福千世。蜀王，黄帝后世也，①至今在汉西
南五千里，常来朝降，输献于汉，非以其先之有德，泽流后世邪？
<br>
<br>　　行道德岂可以忽秋哉！人君王者举而观之。汉大将军霍子孟名光者，亦黄帝后世也。
②此可为博闻远见者言，固难为浅闻者说也。何以言之？古诸侯以国为姓。霍者，国名
也。武王封弟叔处于霍，后世晋献公灭霍公，后世为庶民，往来居平阳。平阳在河东，
河东晋地，分为韂国。以诗言之，亦可为周世。周起后稷，后稷无父而生。以三代世传
言之，后稷有父名高辛；高辛，黄帝曾孙。
<br>
<br>　　黄帝终始传曰：③‘汉兴百有余年，有人不短不长，出*(自)**[白]*燕之乡，④持
天下之政，时有婴儿主，⑤欲行车。’⑥霍将军者，本居平阳*(自)**[白]*燕。臣为郎
时，与方士考功⑦会旗亭下，⑧为臣言。岂不伟哉！”⑨
<br>
<br>　　<span style="font-size:10.5pt;color:'004060'">注①索隐案：系本蜀无姓，相承云黄帝后。且黄帝二十五子，分封赐姓，或于蛮夷，
盖当然也。蜀王本纪云朱提有男子杜宇从天而下，自称望帝，亦蜀王也。则杜姓出唐杜
氏，盖陆终氏之胤，亦黄帝之后也。正义谱记普云蜀之先肇于人皇之际。黄帝与子昌意
娶蜀山氏女，生帝溋，立，封其支庶于蜀，历虞夏商。周衰，先称王者蚕丛，国破，子
孙居姚、巂等处。
<br>
<br>　　注②索隐案：系本云霍国，真姓后。周武王封其弟叔处于霍。是姬姓亦黄帝后。
<br>
<br>　　注③索盖谓五行谶纬之说，若今之童谣言。
<br>
<br>　　注④正义一作“白彘”。案：霍光，平阳人。平阳今晋州霍邑，本秦时霍伯国，汉
为彘县，后汉改彘曰永安，隋又改为霍邑。遍检记传，无“白燕”之名，疑“白彘”是
乡之名。
<br>
<br>　　注⑤索隐谓昭帝也。
<br>
<br>　　注⑥索隐言霍光持政擅权，逼帝令如却行车，使不前也。
<br>
<br>　　注⑦正义谓年老为方士最功也。
<br>
<br>　　注⑧集解西京赋曰：“族亭五里。”薛综曰：“旗亭，市楼也。立旗于上，故取名
焉。”
<br>
<br>　　注⑨索隐褚先生盖腐儒也。设主客，引诗传，云契、□无父，及据帝系皆帝喾之子，
是也。而末引蜀王、霍光，竟欲证何事？而言之不经，芜秽正史，辄云“岂不伟哉”，
一何诬也！</span>
<br>
<br>　　【索隐述赞】高辛之胤，大启祯祥。修己吞薏，石纽兴王。天命玄鸟，简秋生商。
姜嫄履迹，祚流岐昌。俱膺历运，互有兴亡。风余周召，刑措成康。出彘之后，诸侯日
强。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="014.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/013.htm by HTTrack Website Copier/3.x [XR&CO'2007], Thu, 21 Mar 2013 03:59:01 GMT -->
</html>
