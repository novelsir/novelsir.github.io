<html>

<!-- Mirrored from www.my285.com/shishu/shiji/017.htm by HTTrack Website Copier/3.x [XR&CO'2007], Thu, 21 Mar 2013 03:59:04 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷十七&nbsp;&nbsp;汉兴以来诸侯王年表　第五
 
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　太史公曰：殷以前尚矣。周封五等：公，侯，伯，子，男。然封伯禽、康叔于鲁、
韂，地各四百里，亲亲之义，曪有德也；太公于齐，兼五侯地，尊勤劳也。
<br>
<br>　　武王、成、康所封数百，而同姓五十五，①地上不过百里，下三十里，以辅韂王室。
管、蔡、康叔、曹、郑，或过或损。厉、幽之后，王室缺，侯伯强国兴焉，天子微，弗
能正。非德不纯，形势弱也。②
<br>
<br>　　<span style="font-size:10.5pt;color:'004060'">注①索隐案：汉书封国八百，同姓五十余。顾氏据左传魏子谓成鱄云“武王克商，
光有天下，兄弟之国十有五人，姬姓之国四十人”是也。
<br>
<br>　　注②索隐纯，善也，亦云纯一。言周王非德不纯一，形势弱也。</span>
<br>
<br>　　汉兴，序二等。①高祖末年，非刘氏而王者，若无功上所不置②而侯者，天下共诛
之。高祖子弟同姓为王者九国，③虽独长沙异姓，而功臣侯者百有余人。自鴈门、太原
以东至辽阳，④为燕代国；常山以南，大行左转，度河、济，阿、甄以东薄海，为齐、
赵国；自陈以西，南至九疑，东带江、淮、谷、泗，⑤薄会稽，为梁、楚、淮南、长沙
国：皆外接于胡、越。而内地北距山以东尽诸侯地，大者或五六郡，连城数十，置百官
宫观，僭于天子。汉独有三河、东郡、颍川、南阳，自江陵以西至蜀，北自云中至陇西，
与内史⑥凡十五郡，而公主列侯颇食邑其中。何者？天下初定，骨肉同姓少，故广强庶
駆，以镇抚四海，用承韂天子也。
<br>
<br>　　<span style="font-size:10.5pt;color:'004060'">注①集解韦昭曰：“汉封功臣，大者王，小者侯也。”
<br>
<br>　　注②集解徐广曰：“一云‘非有功上所置’。”
<br>
<br>　　注③集解徐广曰：徐广曰：“齐、楚、荆、淮南、燕、赵、梁、代、淮阳。”
<br>
<br>　　索隐徐氏九国不数吴，盖以荆绝乃封吴故也。仍以淮阳为九。今案：下文所列有十
国者，以长沙异姓，故言九国也。
<br>
<br>　　注④集解韦昭曰：“辽东辽阳县。”
<br>
<br>　　注⑤集解徐广曰：“谷水在沛。”
<br>
<br>　　注⑥正义京兆也。</span>
<br>
<br>　　汉定百年之闲，亲属益簄，诸侯或骄奢，忕邪臣①计谋为淫乱，大者叛逆，小者不
轨于法，以危其命，殒身亡国。天子观于上古，然后加惠，使诸侯得推恩分子弟②国邑，
故齐分为七，③赵分为六，④梁分为五，⑤淮南分三，⑥及天子支庶子为王，王子支庶
为侯，百有余焉。吴楚时，前后诸侯或以适削地，⑦是以燕、代无北边郡，吴、淮南、
长沙无南边郡，⑧齐、赵、梁、楚支郡名山陂海咸纳于汉。诸侯稍微，大国不过十余城，
小侯不过数十里，上足以奉贡职，下足以供养祭祀，以蕃辅京师。
<br>
<br>　　而汉郡八九十，形错诸侯闲，犬牙相临，⑨秉其□塞地利，强本干，弱枝叶之势，
尊卑明而万事各得其所矣。
<br>
<br>　　<span style="font-size:10.5pt;color:'004060'">注①索隐忕音誓。忕训习。言习于邪臣之谋计，故尔雅云“忕犹狃”也。狃亦训习。
<br>
<br>　　注②索隐案：武帝用主父偃言而下推恩之令也。
<br>
<br>　　注③集解徐广曰：“城阳、济北、济南、菑川、胶西、胶东，是分为七。”
<br>
<br>　　注④集解徐广曰：“河闲、广川、中山、常山、清河。”
<br>
<br>　　注⑤集解徐广曰：“济阴、济川、济东、山阳也。”
<br>
<br>　　注⑥集解徐广曰：“庐江、衡山。”
<br>
<br>　　注⑦索隐适音宅。或作“过”。
<br>
<br>　　注⑧集解如淳曰：“长沙之南更置郡，燕代以北更置缘边郡，其所有饶利兵马器械，
三国皆失之也。”正义景帝时，汉境北至燕、代，燕、代之北未列为郡。
<br>
<br>　　吴、长沙之国，南至岭南；岭南、越未平，亦无南边郡。
<br>
<br>　　注⑨索隐错音七各反。错谓交错。相衔如犬牙，故云犬牙相制，言犬牙参差也。</span>
<br>
<br>　　臣迁谨记高祖以来至太初诸侯，谱其下益损之时，令时世得览。形势虽强，要之以
仁义为本。
<br>
<br>　　徐广曰：孝武太始二年，广陵、中山、真定王来朝。孝宣本始元年，赵来朝。
<br>
<br>　　二年，广川东朝。四年，清河来朝。孝宣地节元年，梁来朝。二年，河闲来朝。
<br>
<br>　　三年，济北分平原、太山二郡。
<br>
<br>　　【索隐述赞】汉有天下，爰览兴亡。始誓河岳，言峻宠章。淮阴就楚，彭越封梁。
荆燕懿戚，齐赵棣棠。犬牙相制，麟趾有光。降及文景，代有英王。鲁恭、梁孝，济北、
城阳。仁贤足纪，忠烈斯彰。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="018.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/017.htm by HTTrack Website Copier/3.x [XR&CO'2007], Thu, 21 Mar 2013 03:59:04 GMT -->
</html>
