<html>

<!-- Mirrored from www.my285.com/shishu/shiji/080.htm by HTTrack Website Copier/3.x [XR&CO'2007], Thu, 21 Mar 2013 04:00:02 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷八十&nbsp;&nbsp;乐毅列传　第二十
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　乐毅者，其先祖曰乐羊。乐羊为魏文侯将，伐取中山，①魏文侯封乐羊以灵寿。②
乐羊死，葬于灵寿，其后子孙因家焉。中山复国，至赵武灵王时复灭中山，③而乐氏后
有乐毅。
<br>
<br>　　<span style="font-size:10.5pt;color:'004060'">注①正义今定州。
<br>
<br>　　注②集解徐广曰：“属常山。”索隐地理志常山有灵寿县，中山桓公所都也。正义今镇州灵寿。
<br>
<br>　　注③索隐中山，魏虽灭之，尚不绝祀，故后更复国，至赵武灵王又灭之也。</span>
<br>
<br>　　乐毅贤，好兵，赵人举之。及武灵王有沙丘之乱，①乃去赵适魏。闻燕昭王以子之
之乱而齐大败燕，燕昭王怨齐，未尝一日而忘报齐也。燕国小，辟远，力不能制，于是
屈身下士，先礼郭隗②以招贤者。乐毅于是为魏昭王使于燕，燕王以客礼待之。乐毅辞
让，遂委质为臣，燕昭王以为亚卿，久之。
<br>
<br>　　<span style="font-size:10.5pt;color:'004060'">注①集解徐广曰：“赵有沙丘宫，近钜鹿。”
<br>
<br>　　注②正义说苑云：“燕昭王问于隗曰：‘寡人地狭民寡，齐人取蓟八城，匈奴驱驰
楼烦之下。以孤之不肖，得承宗庙，恐社稷危，存之有道乎？’隗曰：‘帝者之臣，其
名臣，其实师；王者之臣，其名臣，其实友；霸者之臣，其名臣，其实仆；危困国之臣，
其名臣，其实虏。今王将自东面目指气使以求臣，则畼役之才至矣；南面听朝，不失揖
让之理以求臣，则人臣之才至矣；北面等礼，不乘之以势以求臣，则朋友之才至矣；西
面逡巡以求臣，则师傅之才至矣。诚欲与王霸同道，隗请为天下之士开路。’于是常置
隗为上客。”</span>
<br>
<br>　　当是时，齐愍王强，南败楚相唐眛①于重丘，②西摧三晋于观津，③遂与三晋击秦，
助赵灭中山，破宋，广地千余里。与秦昭王争重为帝，已而复归之。诸侯皆欲背秦而服
于齐。愍王自矜，百姓弗堪。于是燕昭王问伐齐之事。
<br>
<br>　　乐毅对曰：“齐，霸国之余业也，地大人觽，未易独攻也。王必欲伐之，莫如与赵
及楚﹑魏。”于是使乐毅约赵惠文王，别使连楚﹑魏，令赵嚪说秦④以伐齐之利。诸侯
害齐愍王之骄暴，皆争合从与燕伐齐。乐毅还报，燕昭王悉起兵，使乐毅为上将军，赵
惠文王以相国印授乐毅。乐毅于是并护⑤赵﹑楚﹑韩﹑魏﹑燕之兵以伐齐，破之济西。
诸侯兵罢归，而燕军乐毅独追，至于临菑。齐愍王之败济西，亡走，保于莒。乐毅独留
徇齐，齐皆城守。乐毅攻入临菑，尽取齐宝财物祭器输之燕。
<br>
<br>　　燕昭王大说，亲至济上劳军，行赏飨士，封乐毅于昌国，⑥号为昌国君。于是燕昭
王收齐卤获以归，而使乐毅复以兵平齐城之不下者。
<br>
<br>　　<span style="font-size:10.5pt;color:'004060'">注①索隐莫葛反。
<br>
<br>　　注②索隐地理志县名，属平原。正义在冀州城武县界。
<br>
<br>　　注③索隐地理志观津，县名，属信都，汉初属清河也。正义在冀州武邑县东南二十
五里。
<br>
<br>　　注④集解徐广曰：“嚪，进说之意。”索隐嚪音田滥反，字与“啖”字同也。
<br>
<br>　　注⑤索隐护谓总领之也。
<br>
<br>　　注⑥集解徐广曰：“属齐。”索隐地理志县名，属齐郡。正义故昌城在淄州淄川县
东北四十里也。</span>
<br>
<br>　　乐毅留徇齐五岁，下齐七十余城，皆为郡县以属燕，唯独莒﹑即墨未服。①会燕昭
王死，子立为燕惠王。惠王自为太子时尝不快于乐毅，及即位，齐之田单闻之，乃纵反
闲于燕，曰：“齐城不下者两城耳。然所以不早拔者，闻乐毅与燕新王有隙，欲连兵且
留齐，南面而王齐。齐之所患，唯恐他将之来。”于是燕惠王固已疑乐毅，得齐反闲，
乃使骑劫②代将，而召乐毅。乐毅知燕惠王之不善代之，畏诛，遂西降赵。赵封乐毅于
观津，号曰望诸君。③尊宠乐毅以警动于燕﹑齐。
<br>
<br>　　<span style="font-size:10.5pt;color:'004060'">注①正义即墨今莱州。
<br>
<br>　　注②索隐燕将姓名也。
<br>
<br>　　注③索隐望诸，泽名，在齐。盖赵有之，故号焉。战国策“望”作“蓝”也。</span>
<br>
<br>　　齐田单后与骑劫战，果设诈诳燕军，遂破骑劫于即墨下，而转战逐燕，北至河上，
①尽复得齐城，而迎襄王于莒，入于临菑。
<br>
<br>　　<span style="font-size:10.5pt;color:'004060'">注①正义沧德二州之北河燕惠王后悔使骑劫代乐毅，以故破军亡将失齐；又怨乐毅
之降赵，恐赵用乐毅而乘燕之獘以伐燕。燕惠王乃使人让乐毅，且谢之曰：“先王举国
而委将军，将军为燕破齐，报先王之雠，天下莫不震动，寡人岂敢一日而忘将军之功哉！
会先王□髃臣，寡人新即位，左右误寡人。寡人之使骑劫代将军，为将军久暴露于外，
故召将军且休，计事。将军过听，以与寡人有隙，遂捐燕归赵。将军自为计则可矣，而
亦何以报先王之所以遇将军之意乎？”乐毅报遗燕惠王书曰：臣不佞，不能奉承王命，以顺左右之心，恐伤先王之明，有害足下之义，故遁逃走赵。今足下使人数之以罪，臣恐侍御者不察先王之所以畜幸臣之理，又不白臣之所以事
先王之心，故敢以书对。</span>
<br>
<br>　　臣闻贤圣之君不以禄私亲，其功多者赏之，其能当者处之。故察能而授官者，成功
之君也；论行而结交者，立名之士也。臣窃观先王之举也，见有高世主之心，①故假节
于魏，以身得察于燕。先王过举，厕之宾客之中，立之髃臣之上，不谋父兄，②以为亚
卿。臣窃不自知，自以为奉令承教，可幸无罪，故受令而不辞。
<br>
<br>　　<span style="font-size:10.5pt;color:'004060'">注①正义乐毅见燕昭王有自高尊世上人主之心，故假魏节使燕。
<br>
<br>　　注②正义杜预云：“父兄，同姓髃臣也。”</span>
<br>
<br>　　先王命之曰：“我有积怨深怒于齐，不量轻弱，而欲以齐为事。”臣曰：“夫齐，
霸国之余业而最胜之遗事也。练于兵甲，习于战攻。王若欲伐之，必与天下图之。与天
下图之，莫若结于赵。且又淮北﹑宋地，楚魏之所欲也，赵若许而约四国攻之，齐可大
破也。”先王以为然，具符节南使臣于赵。顾反命，起兵击齐。以天之道，先王之灵，
河北之地随先王而举之济上。①济上之军受命击齐，大败齐人。轻卒锐兵，长驱至国。
齐王遁而走莒，仅以身免；珠玉财宝车甲珍器尽收入于燕。齐器设于宁台，②大吕陈于
元英，③故鼎反乎磿室，④蓟丘之植植于汶篁，⑤自五伯已来，功未有及先王者也。先
王以为慊于志，⑥故裂地而封之，使得比小国诸侯。臣窃不自知，自以为奉命承教，可
幸无罪，是以受命不辞。
<br>
<br>　　<span style="font-size:10.5pt;color:'004060'">注①正义济上在济水之上。
<br>
<br>　　注②索隐燕台也。正义括地志云：“燕元英﹑磿室二宫，皆燕宫，在幽州蓟县西四
里宁台之下。”
<br>
<br>　　注③索隐大吕，齐钟名。元英，燕宫殿名也。
<br>
<br>　　注④集解徐广曰：“磿，历也。”索隐燕鼎前输于齐，今反入于磿室。磿室亦宫名，
战国策作“历室”也。正义括地志云：“历室，燕宫名也。”高诱云：“燕哙乱，齐伐
燕，杀哙，得鼎，今反归燕故鼎。”
<br>
<br>　　注⑤集解徐广曰：“竹田曰篁。谓燕之疆界移于齐之汶水。”索隐蓟丘，燕所都之
地也。言燕之蓟丘所植，皆植齐王汶上之竹也。徐注非也。正义幽州，蓟地西北隅有蓟
丘。又汶水源出兖州博城县东北原山，西南入泲。
<br>
<br>　　注⑥索隐按：慊音苦簟反。作“嗛”，嗛者，常慊然而不惬其志也。</span>
<br>
<br>　　臣闻贤圣之君，功立而不废，故着于春秋；蚤知之士，名成而不毁，故称于后世。
若先王之报怨雪耻，夷万乘之强国，收八百岁之蓄积，及至弃髃臣之日，余教未衰，执
政任事之臣，修法令，慎庶孽，施及乎萌隶，皆可以教后世。
<br>
<br>　　臣闻之，善作者不必善成，善始者不必善终。昔伍子胥说听于阖闾，而吴王远夡至
郢；夫差弗是也，赐之鸱夷而浮之江。吴王不寤先论之可以立功，故沉子胥而不悔；子
胥不蚤见主之不同量，是以至于入江而不化。①
<br>
<br>　　<span style="font-size:10.5pt;color:'004060'">注①索隐言子胥怀恨，故虽投江而神不化，犹为波涛之神也。</span>
<br>
<br>　　夫免身立功，以明先王之夡，臣之上计也。离毁辱之诽谤，①堕先王之名，②臣之
所大恐也。临不测之罪，以幸为利，义之所不敢出也。③
<br>
<br>　　<span style="font-size:10.5pt;color:'004060'">注①索隐诽音方味反。
<br>
<br>　　注②索隐堕音许规反。
<br>
<br>　　注③索隐谓既临不测之罪，以幸免为利，今我仍义先王之恩，虽身托外国，而心亦
不敢出也。</span>
<br>
<br>　　臣闻古之君子，交绝不出恶声；①忠臣去国，不絜其名。②臣虽不佞，③数奉教于
君子矣。④恐侍御者之亲左右之说，不察疏远之行，故敢献书以闻，唯君王之留意焉。⑤
<br>
<br>　　<span style="font-size:10.5pt;color:'004060'">注①正义言君子之人，交绝不说己长而谈彼短。
<br>
<br>　　注②索隐言忠臣去离本国，不自絜其名，云己无罪，故礼曰“大夫去其国，不说人
以无罪”是也。正义言不絜己名行而咎于君，若箕子不忍言殷恶是也。
<br>
<br>　　注③索隐不佞犹不才也。
<br>
<br>　　注④索隐上“数”音朔。言我已数经奉教令于君子。君子□识礼之人。谓己在外，
犹云己罪，不说王之有非，故下云“不察疏远之行”，斯亦忠臣之节也。
<br>
<br>　　注⑤集解夏侯玄曰：“观乐生遗燕惠王书，其殆庶乎知机合道，以礼始终者与！
<br>
<br>　　又其喻昭王曰：‘伊尹放太甲而不疑，太甲受放而不怨，是存大业于至公而以天下
为心者也。’夫欲极道德之量，务以天下为心者，必致其主于盛隆，合其趣于先王，苟
君臣同符，则大业定矣。于斯时也，乐生之志，千载一遇。夫千载一遇之世，亦将行千
载一隆之道，岂其局夡当时，止于兼并而已哉！
<br>
<br>　　夫兼并者，非乐生之所屑；强燕而废道，又非乐生之所求。不屑苟利，心无近事，
不求小成，斯意兼天下者也。则举齐之事，所以运其机而动四海也。夫讨齐以明燕王之
义，此兵不兴于为利矣。围城而害不加于百姓，此仁心着于遐迩矣。举国不谋其功，除
暴不以威力，此至德全于天下矣。迈全德以率列国，则几于汤武之事矣。乐生方恢大纲
以纵二城，收民明信以待其獘，将使□墨﹑莒人顾仇其上，愿释干戈赖我，犹亲善守之，
智无所施之。然则求仁得仁，□墨大夫之义；仕穷则徙，微子适周之道。开弥广之路，
以待田单之徒；长容善之风，以申齐士之志。使夫忠者遂节，勇者义着，昭之东海，属
之华裔，我泽如春，民应如草，道光宇宙，贤智托心，邻国倾慕，四海延颈，思戴燕主，
仰望风声，二城必从，则王业隆矣。虽淹留于两邑，乃致速于天下也。不幸之变，世所
不图，败于垂成，时运固然。若乃逼之以威，劫之以兵，攻取之事，求欲速之功，使燕
齐之士流血于二城之下，奓杀伤之残以示四海之人，是纵暴易乱以成其私，邻国望之，
其犹豺虎。既大堕称兵之义，而丧济溺之仁，且亏齐士之节，废廉善之风，掩宏通之度，
□王德之隆，虽二城几于可拔，霸王之事逝其远矣。然则燕虽兼齐，其与世主何以殊哉？
其与邻国可以相倾？乐生岂不知拔二城之速了哉，顾城拔而业乖也。岂不虑不速之致变
哉，顾业乖与变同。繇是观之，乐生之不屠二城，未可量也。”</span>
<br>
<br>　　于是燕王复以乐毅子乐闲①为昌国君；而乐毅往来复通燕，燕﹑赵以为客卿。乐毅卒于赵。②
<br>
<br>　　<span style="font-size:10.5pt;color:'004060'">注①索隐音纪闲反，乐毅之子也。
<br>
<br>　　注②集解张华曰：“望诸君頉在邯郸西数里。”</span>
<br>
<br>　　乐闲居燕三十余年，燕王喜用其相栗腹之计，①欲攻赵，而问昌国君乐闲。乐闲曰：“赵，四战之国也，②其民习兵，伐之不可。”燕王不听，遂伐赵。
<br>
<br>　　赵使廉颇击之，大破栗腹之军于鄗，禽栗腹﹑乐乘。乐乘者，乐闲之宗也。于是乐
闲奔赵，赵遂围燕。燕重割地以与赵和，赵乃解而去。
<br>
<br>　　<span style="font-size:10.5pt;color:'004060'">注①索隐栗，姓；腹，名也。汉有栗姬。
<br>
<br>　　注②索隐言赵数距四方之敌，故云“四战之国”。正义东邻燕﹑齐，西边秦﹑楼烦，
南界韩﹑魏，北迫匈奴。</span>
<br>
<br>　　燕王恨不用乐闲，乐闲既在赵，乃遗乐闲书曰：“纣之时，箕子不用，犯谏不怠，
以冀其听；商容不达，身只辱焉，以冀其变。及民志不入，狱囚自出，①然后二子退隐。
故纣负桀暴之累，二子不失忠圣之名。何者？其忧患之尽矣。今寡人虽愚，不若纣之暴
也；燕民虽乱，不若殷民之甚也。室有语，不相尽，以告邻里。②二者，寡人不为君取
也。”③
<br>
<br>　　<span style="font-size:10.5pt;color:'004060'">注①索隐民志不入谓国乱而人离心向外，故云“不入”。又狱囚自出，是政乱而士
师不为守法也。
<br>
<br>　　注②正义言家室有忿争不决，必告邻里，今故以书相告也。
<br>
<br>　　注③正义二者，谓燕君未如纣，燕民未如殷民。复相告子反燕以疑君民之恶，是寡
人不为君取之。</span>
<br>
<br>　　乐闲﹑乐乘怨燕不听其计，二人卒留赵。赵封乐乘为武襄君。①
<br>
<br>　　<span style="font-size:10.5pt;color:'004060'">注①索隐乐乘，乐毅之宗人也。</span>
<br>
<br>　　其明年，乐乘﹑廉颇为赵围燕，燕重礼以和，乃解。后五岁，赵孝成王卒。襄王使
乐乘代廉颇。廉颇攻乐乘，乐乘走，廉颇亡入魏。其后十六年而秦灭赵。
<br>
<br>　　其后二十余年，高帝过赵，问：“乐毅有后世乎？”对曰：“有乐叔。”高帝封之
乐卿，①号曰华成君。华成君，乐毅之孙也。而乐氏之族有乐瑕公﹑乐臣公，②赵且为
秦所灭，亡之齐高密。乐臣公善修黄帝﹑老子之言，显闻于齐，称贤师。
<br>
<br>　　<span style="font-size:10.5pt;color:'004060'">注①集解徐广曰：“在北新城。”正义地理志云信都有乐卿县。
<br>
<br>　　注②集解一作“巨公”。</span>
<br>
<br>　　太史公曰：始齐之蒯通及主父偃读乐毅之报燕王书，未尝不废书而泣也。乐臣公学
黄帝﹑老子，其本师号曰河上丈人，不知其所出。河上丈人教安期生，安期生教毛翕公，
毛翕公教乐瑕公，乐瑕公教乐臣公，①乐臣公教盖公。②盖公教于齐高密﹑胶西，为曹
相国师。
<br>
<br>　　<span style="font-size:10.5pt;color:'004060'">注①索隐本亦作“巨公”也。
<br>
<br>　　注②索隐盖音古阖反。盖公，史不记名。</span>
<br>
<br>　　【索隐述赞】昌国忠谠，人臣所无。连兵五国，济西为墟。燕王受闲，空闻报书。
义士慷慨，明君轼闾。闲﹑乘继将，芳规不渝。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="081.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/080.htm by HTTrack Website Copier/3.x [XR&CO'2007], Thu, 21 Mar 2013 04:00:03 GMT -->
</html>
