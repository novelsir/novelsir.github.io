<html>

<!-- Mirrored from www.my285.com/shishu/shiji/113.htm by HTTrack Website Copier/3.x [XR&CO'2007], Thu, 21 Mar 2013 04:00:51 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十三&nbsp;&nbsp;南越列传　第五十三
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　南越王①尉佗者，②真定人也，③姓赵氏。秦时已并天下，略定杨越，④置桂林﹑
⑤南海﹑象郡，⑥以谪⑦徙民，与越杂处十三岁。⑧佗，秦时用为南海龙川令。⑨至二
世时，南海尉⑩任嚣⑾病且死，召龙川令赵佗语曰：“闻陈胜等作乱，秦为无道，天下
苦之，项羽﹑刘季﹑陈胜﹑吴广等州郡各共兴军聚觽，虎争天下，中国扰乱，未知所安，
豪杰畔秦相立。南海僻远，吾恐盗兵侵地至此，吾欲兴兵绝新道，⑿自备，待诸侯变，
会病甚。
<br>
<br>　　且番禺负山险，阻南海，东西数千里，颇有中国人相辅，此亦一州之主也，可以立
国。郡中长吏无足与言者，故召公告之。”即被佗书，⒀行南海尉事。⒁嚣死，佗即移檄告横浦﹑⒂阳山﹑⒃湟溪⒄关曰：“盗兵且至，急绝道聚兵自守！”因稍以法诛秦所置长吏，以其党为假守。⒅秦已破灭，佗即击并桂林﹑象郡，自立为南
越武王。⒆高帝已定天下，为中国劳苦，故释佗弗诛。汉十一年，遣陆贾因立佗为南越
王，与剖符通使，和集百越，毋为南边患害，与长沙接境。
<br>
<br>　　<span style="font-size:10.5pt;color:'004060'">注①正义都广州南海县。
<br>
<br>　　注②索隐尉他。尉，官也；他，名也；姓赵。他音徒河反。又十三州记云“大郡曰
守，小郡曰尉”。
<br>
<br>　　注③索隐韦昭曰：“故郡名，后更为县，在常山。”
<br>
<br>　　注④集解张晏曰：“杨州之南越也。”索隐案：战国策云吴起为楚收杨越。正义夏
禹九州本属杨州，故云杨越。
<br>
<br>　　注⑤索隐按：地理志武帝更名郁林。
<br>
<br>　　注⑥索隐案：本纪始皇三十三年略陆梁地，以为南海﹑桂林﹑象郡。地理志云“武
帝更名日南”。
<br>
<br>　　注⑦索隐音直革反。
<br>
<br>　　注⑧集解徐广曰：“秦并天下，至二世元年十三年。并天下八岁，乃平越地，至二
世元年六年耳。”
<br>
<br>　　注⑨索隐地理志县名，属南海也。正义颜师古云：“龙川南海县也，即今之循州也。”
裴氏广州记云：“本博罗县之东乡，有龙穿地而出，即穴流泉，因以为号也。”
<br>
<br>　　注⑩集解徐广曰：“尔时未言都尉也。”
<br>
<br>　　注⑾索隐五刀反。
<br>
<br>　　注⑿索隐案：苏林云“秦所通越道”。
<br>
<br>　　注⒀集解韦昭曰：“被之以书。音‘光被’之‘被’。”索隐韦昭云“被之以书”，
音皮义反。
<br>
<br>　　注⒁索隐服虔云：“嚣诈作诏书，使为南海尉。”
<br>
<br>　　注⒂索隐案：南康记云“南野县大庾岭三十里至横浦，有秦时关，其下谓为‘塞上’”。
<br>
<br>　　注⒃索隐姚氏案：地理志云揭阳有阳山县。今此县上流百余里有骑田岭，当是阳山
关。
<br>
<br>　　注⒄集解徐广曰：“在桂阳，通四会也。”索隐涅溪。邹氏﹑刘氏本并作“涅”，
音年结反。汉书作“湟溪”，音皇。又*[韂青传]**[南粤传]*云“出桂阳，下湟水”是
也。而姚察云史记作“涅”，今本作“湟”，涅及湟不同，良由随闻则辄改故也。水经
云含汇县南有汇浦关，未知孰是。然邹诞作“涅”，汉书作“湟”，盖近于古。
<br>
<br>　　注⒅索隐案：谓他立其所亲党为郡县之职或假守。
<br>
<br>　　注⒆集解韦昭曰：“生以‘武’为号，不稽于古也。”</span>
<br>
<br>　　高后时，有司请禁南越关市铁器。佗曰：“高帝立我，通使物，今高后听谗臣，别
异蛮夷，隔绝器物，此必长沙王计也，欲倚中国，击灭南越而并王之，自为功也。”于
是佗乃自尊号为南越武帝，发兵攻长沙边邑，败数县而去焉。高后遣将军隆虑侯醦①往
击之。会暑湿，士卒大疫，兵不能踰岭。②岁余，高后崩，即罢兵。佗因此以兵威边，
财物赂遗闽越﹑西瓯﹑骆，役属焉，③东西万余里。乃乘黄屋左纛，称制，与中国侔。
<br>
<br>　　<span style="font-size:10.5pt;color:'004060'">注①索隐韦昭云：“姓周。隆虑，县名，属河内。音林闾二音。”
<br>
<br>　　注②索隐案：此岭即阳山岭。
<br>
<br>　　注③集解汉书音义曰：“骆越也。”索隐邹氏云“又有骆越”。姚氏案：广州记云
“交趾有骆田，仰潮水上下，人食其田，名为‘骆人’。有骆王﹑骆侯。诸县自名为
‘骆将’，铜印青绶，即今之令长也。后蜀王子将兵讨骆侯，自称为安阳王，治封溪县。
后南越王尉他攻破安阳王，令二使典主交址﹑九真二郡人”。寻此骆即瓯骆也。</span>
<br>
<br>　　及孝文帝元年，初镇抚天下，使告诸侯四夷从代来即位意，喻盛德焉。乃为佗亲頉
在真定，置守邑，岁时奉祀。召其从昆弟，尊官厚赐宠之。诏丞相陈平等举可使南越者，
平言好畤陆贾，先帝时习使南越。乃召贾以为太中大夫，往使。
<br>
<br>　　因让佗自立为帝，曾无一介之使报者。陆贾至南越，王甚恐，为书谢，称曰：“蛮
夷大长老夫臣佗，前日高后隔异南越，窃疑长沙王谗臣，又遥闻高后尽诛佗宗族，掘烧
先人頉，以故自弃，犯长沙边境。且南方卑湿，蛮夷中闲，其东闽越千人觽号称王，其
西瓯骆裸国①亦称王。老臣妄窃帝号，聊以自娱，岂敢以闻天王哉！”乃顿首谢，愿长
为藩臣，奉贡职。于是乃下令国中曰：“吾闻两雄不俱立，两贤不并世。皇帝，贤天子
也。自今以后，去帝制黄屋左纛。”陆贾还报，孝文帝大说。遂至孝景时，称臣，使人
朝请。然南越其居国窃如故号名，其使天子，称王朝命如诸侯。至建元四年卒。
<br>
<br>　　<span style="font-size:10.5pt;color:'004060'">注①索隐劷国。音和寡反。劷，露形也。</span>
<br>
<br>　　佗孙胡为南越王。①此时闽越王郢兴兵击南越边邑，胡使人上书曰：“两越俱为藩
臣，毋得擅兴兵相攻击。今闽越兴兵侵臣，臣不敢兴兵，唯天子诏之。”
<br>
<br>　　于是天子多南越义，守职约，为兴师，遣两将军②往讨闽越。兵未踰岭，闽越王弟
余善杀郢以降，于是罢兵。
<br>
<br>　　<span style="font-size:10.5pt;color:'004060'">注①集解徐广曰：“皇甫谧曰越王赵佗以建元四年卒，尔时汉兴七十年，佗盖百岁
矣。”
<br>
<br>　　注②索隐王恢﹑韩安国。</span>
<br>
<br>　　天子使庄助往谕意南越王，胡顿首曰：“天子乃为臣兴兵讨闽越，死无以报德！”遣太子婴齐入宿韂。谓助曰：“国新被寇，使者行矣。胡方日夜装入见天子。”助去后，其大臣谏胡曰：“汉兴兵诛郢，亦行以惊动南越。且先王昔言，事天子期
无失礼，要之不可以说好语入见。①入见则不得复归，亡国之势也。”于是胡称病，竟
不入见。后十余岁，胡实病甚，太子婴齐请归。胡薨，谥为文王。
<br>
<br>　　<span style="font-size:10.5pt;color:'004060'">注①索隐悦好语入见。悦，汉书作“怵”。韦昭云“诱怵好语”。</span>
<br>
<br>　　婴齐代立，即藏其先武帝玺。①婴齐其入宿韂在长安时，取邯郸樛氏女，②生子兴。
③及即位，上书请立樛氏女为后，兴为嗣。汉数使使者风谕婴齐，婴齐尚乐擅杀生自恣，
惧入见要用汉法，比内诸侯，固称病，遂不入见。遣子次公入宿韂。婴齐薨，谥为明王。
<br>
<br>　　<span style="font-size:10.5pt;color:'004060'">注①索隐李奇云“去其僭号”。
<br>
<br>　　注②索隐摎氏女。摎，纪齨反。摎姓出邯郸。
<br>
<br>　　注③集解徐广曰：“一作‘典’。”</span>
<br>
<br>　　太子兴代立，其母为太后。太后自未为婴齐姬时，尝与霸陵人安国少季①通。及婴齐薨后，元鼎四年，汉使安国少季往谕王﹑王太后以入朝，比内诸侯；令辩士谏大夫终军等宣其辞，勇士魏臣等辅其缺，②韂尉路博德将兵屯桂阳，待使者。王年少，
太后中国人也，尝与安国少季通，其使复私焉。国人颇知之，多不附太后。太后恐乱起，
亦欲倚汉威，数劝王及髃臣求内属。即因使者上书，请比内诸侯，三岁一朝，除边关。
于是天子许之，赐其丞相吕嘉银印，及内史﹑中尉﹑太傅印，余得自置。除其故黥劓刑，
用汉法，比内诸侯。使者皆留填抚之。王﹑王太后饬治行装重赍，为入朝具。
<br>
<br>　　<span style="font-size:10.5pt;color:'004060'">注①索隐安国，姓也；少季名也。
<br>
<br>　　注②集解徐广曰：“一作‘决’。”</span>
<br>
<br>　　其相吕嘉年长矣，相三王，宗族官仕为长吏者七十余人，男尽尚王女，女尽嫁王子
兄弟宗室，及苍梧秦王有连。①其居国中甚重，越人信之，多为耳目者，得觽心愈于王。
王之上书，数谏止王，王弗听。有畔心，数称病不见汉使者。
<br>
<br>　　使者皆注意嘉，势未能诛。王﹑王太后亦恐嘉等先事发，乃置酒，介汉使者权，②
谋诛嘉等。使者皆东乡，太后南乡，王北乡，相嘉﹑大臣皆西乡，侍坐饮。嘉弟为将，
将卒居宫外。酒行，太后谓嘉曰：“南越内属，国之利也，而相君苦不便者，何也？”
以激怒使者。使者狐疑相杖，遂莫敢发。嘉见耳目非是，即起而出。太后怒，欲鏦嘉③
以矛，王止太后。
<br>
<br>　　嘉遂出，分其弟兵就舍，④称病，不肯见王及使者。乃阴与大臣作乱。王素无意诛
嘉，嘉知之，以故数月不发。太后有淫行，国人不附，欲独诛嘉等，力又不能。
<br>
<br>　　<span style="font-size:10.5pt;color:'004060'">注①集解汉书音义曰：“苍梧越中王自名为秦王，连亲婚也。”索隐案：苍梧越中
王自名为秦王，□下赵光是也，故云“有连”。连者，连姻也。赵与秦同姓，故称秦王。
<br>
<br>　　注②集解韦昭曰：“恃使者为介冑也。”索隐韦昭曰“恃使者为介冑”，志林云
“介者因也，欲因使者权诛吕嘉”，然二家之说皆通。韦昭以介为恃。介者闲也，以言
闲恃汉使者之权，意□得；云恃为介冑，则非也。虞喜以介为因，亦有所由。案：介者，
宾主所由也。
<br>
<br>　　注③集解韦昭曰：“鏦，撞也。”索隐韦昭云：“鏦，撞也。”案：字林七凶反。
又吴王濞传“鏦杀吴王”，与此同。
<br>
<br>　　注④索隐分弟兵就舍。案：谓分取其兵也。汉书作“介”。介，被也，恃也。</span>
<br>
<br>　　天子闻嘉不听王，王﹑王太后弱孤不能制，使者怯无决。又以为王﹑王太后已附汉，
独吕嘉为乱，不足以兴兵，欲使庄参以二千人往使。参曰：“以好往，数人足矣；以武
往，二千人无足以为也。”辞不可，天子罢参也。郏①壮士故济北相韩千秋奋曰：“以
区区之越，又有王﹑太后应，独相吕嘉为害，愿得勇士二百人，必斩嘉以报。”于是天
子遣千秋②与王太后弟樛乐将二千人往，入越境。吕嘉等乃遂反，下令国中曰：“王年
少。太后，中国人也，又与使者乱，专欲内属，尽持先王宝器入献天子以自媚，多从人，
行至长安，虏卖以为僮仆。取自脱一时之利，无顾赵氏社稷，为万世虑计之意。”乃与
其弟将卒攻杀王﹑太后及汉使者。遣人告苍梧秦王及其诸郡县，立明王长男越妻子术阳
侯③建德为王。而韩千秋兵入，破数小邑。
<br>
<br>　　其后越直开道给食，未至番禺四十里，越以兵击千秋等，遂灭之。使人函封汉使者
节置塞上，④好为谩辞谢罪，发兵守要害处。于是天子曰：“韩千秋虽无成功，亦军锋
之冠。”封其子延年为成安侯。⑤樛乐，其姊为王太后，首愿属汉，封其子广德为龙亢
侯。⑥乃下赦曰：“天子微，诸侯力政，讥臣不讨贼。今吕嘉﹑建德等反，自立晏如，令罪人及江淮以南⑦楼船十万师⑧往讨之。”
<br>
<br>　　<span style="font-size:10.5pt;color:'004060'">注①集解徐广曰：“县属颍川，音古洽反。”索隐如淳云：“郏，县名，在颍州。”
正义今汝州郏城县。
<br>
<br>　　注②集解徐广曰：“为校尉。”
<br>
<br>　　注③集解徐广曰：“元鼎四年，以南越王兄越封高昌侯。”索隐韦昭云汉所封。
<br>
<br>　　案功臣表，术阳属下邳。
<br>
<br>　　注④索隐函封汉使节置塞上。案：南康记以为大庾名“塞上”也。
<br>
<br>　　注⑤索隐案功臣表，成安属郏。
<br>
<br>　　注⑥索隐案：龙亢属谯国。汉书作“龒侯”，服虔音漖，晋灼云古“龙”字。
<br>
<br>　　注⑦集解徐广曰：“淮，一作‘汇’也。”
<br>
<br>　　注⑧集解应劭曰：“时欲击越，非水不至，故作大船。船上施楼，故号曰‘楼船’
也。”</span>
<br>
<br>　　元鼎五年秋，韂尉路博德为伏波将军，出桂阳，下汇水；①主爵都尉杨仆为楼船将
军，出豫章，下横浦；故归义越侯二人②为戈船﹑下厉将军，③出零陵，或下离水，④
或柢苍梧；使驰义侯⑤因巴蜀罪人，发夜郎兵，⑥下<img src="https://ebooksir.github.io/shishu/sanguo/images/1.bmp">柯江。咸会番禺。
<br>
<br>　　<span style="font-size:10.5pt;color:'004060'">注①集解徐广曰：“一作‘湟’。”骃案︰地理志曰桂阳有汇水，通四会。或作
“淮”字。索隐刘氏云“汇当作‘湟’”。汉书云“下湟水”。或本作“洭”。
<br>
<br>　　注②集解张晏曰：“故越人，降为侯。”
<br>
<br>　　注③集解徐广曰：“厉，一作‘濑’。”骃案：张晏曰“越人于水中负人船，又有
蛟龙之害，故置戈于船下，因以为名也”。应劭曰“濑，水流涉上也”。瓒曰“伍子胥
书有戈船，以载干戈，因谓之‘戈船’也”。
<br>
<br>　　注④集解徐广曰：“在零陵，通广信。”正义地理志云零陵县有离水，东至广信入
郁林，九百八十里。
<br>
<br>　　注⑤集解徐广曰：“越人也，名遗。”
<br>
<br>　　注⑥正义曲州﹑协州以南是夜郎国。
<br>
<br>　　注⑦正义江出南徼外，东通四会，至番禺入海也。</span>
<br>
<br>　　元鼎六年冬，楼船将军将精卒先陷寻陕，①破石门，②得越船粟，因推而前，挫越
锋，以数万人待伏波。伏波将军将罪人，道远，会期后，与楼船会乃有千余人，遂俱进。
楼船居前，至番禺。建德﹑嘉皆城守。楼船自择便处，居东南面；伏波居西北面。会暮，
楼船攻败越人，纵火烧城。越素闻伏波名，日暮，不知其兵多少。伏波乃为营，遣使者
招降者，赐印，复纵令相招。楼船力攻烧敌，反驱而入伏波营中。儣旦，③城中皆降伏
波。吕嘉﹑建德已夜与其属数百人亡入海，以船西去。伏波又因问所得降者贵人，以知
吕嘉所之，遣人追之。以其故校尉司马苏弘得建德，封为海常侯；④越郎⑤都稽⑥得嘉，
封为临蔡侯。⑦
<br>
<br>　　<span style="font-size:10.5pt;color:'004060'">注①索隐姚氏云：“寻陕在始兴西三百里，近连口也。”
<br>
<br>　　注②索隐按：广州记“在番禺县北三十里。昔吕嘉拒汉，积石镇江，名曰石门。又
俗云石门水名曰‘贪泉’，饮之则令人变。故吴隐之至石门，酌水饮，乃为之歌云也”。
<br>
<br>　　注③集解徐广曰：“吕静云儣，结也，音力奚反。结，犹连及﹑逮至也。”汉书
“儣旦”为“迟旦”，谓待明也。索隐邹氏云“儣，一作‘比’，比音必至反”。然儣□比义。又解儣，黑也，天未明尚黑时也。汉书亦作“迟明”。迟音稚。迟，待也，亦儣之义也。
<br>
<br>　　注④集解徐广曰：“在东莱。”
<br>
<br>　　注⑤集解徐广曰：“南越之郎官。”
<br>
<br>　　注⑥集解徐广曰：“表曰孙都。”
<br>
<br>　　注⑦索隐案：表属河内。</span>
<br>
<br>　　苍梧王赵光者，越王同姓，闻汉兵至，及越揭阳令定①自定属汉；越桂林监居翁②
谕瓯骆属汉：③皆得为侯。④戈船﹑下厉将军兵及驰义侯所发夜郎兵未下，南越已平矣。
遂为九郡。⑤伏波将军益封。楼船将军兵以陷坚为将梁侯。
<br>
<br>　　<span style="font-size:10.5pt;color:'004060'">注①集解韦昭曰：“揭音其逝反。”索隐地理志揭阳县属南海。揭音桀。韦昭音其
逝反，刘氏音求例反。定者，令之名也。案：汉功臣表云“定揭阳令”，意又别也。
<br>
<br>　　注②集解汉书音义曰：“桂林郡中监，姓居名翁也。”
<br>
<br>　　注③索隐案汉书，瓯骆三十余万口降汉。
<br>
<br>　　注④索隐案：汉书云“光闻汉兵至，降，封为随桃侯。揭阳令史定为安道侯，越将
毕取为膫侯，桂林监居翁为湘城侯”。韦昭云“湘城属堵阳。随桃﹑安道﹑膫三县皆属
南阳。膫音辽也”。
<br>
<br>　　注⑤集解徐广曰：“儋耳，珠崖，南海，苍梧，九真，郁林，日南，合浦，交址。”
索隐徐广皆据汉书为说。</span>
<br>
<br>　　自尉佗初王后，五世九十三岁而国亡焉。
<br>
<br>　　太史公曰：尉佗之王，本由任嚣。遭汉初定，列为诸侯。隆虑离湿疫，佗得以益骄。
瓯骆相攻，南越动摇。汉兵临境，婴齐入朝。其后亡国，征自樛女；吕嘉小忠，令佗无
后。楼船从欲，怠傲失惑；伏波困穷，智虑愈殖，因祸为福。成败之转，譬若纠墨。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="114.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/113.htm by HTTrack Website Copier/3.x [XR&CO'2007], Thu, 21 Mar 2013 04:00:52 GMT -->
</html>
