<html>

<!-- Mirrored from www.my285.com/shishu/shiji/116.htm by HTTrack Website Copier/3.x [XR&CO'2007], Thu, 21 Mar 2013 04:00:54 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十六&nbsp;&nbsp;西南夷列传　第五十六
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　西南夷君长①以什数，②夜郎最大；③其西靡莫④之属⑤以什数，滇最大；⑥自滇
以北君长以什数，邛都最大：此皆魋结，⑦耕田，有邑聚。其外西自同师以东，⑧北至楪榆，⑨名为嶲、昆明，⑩皆编发，随畜迁徙，⑾毋常
处，毋君长，地方可数千里。自嶲以东北，君长以什数，徙、筰都⑿最大；自筰以东北，
君长以什数，焻駹最大。⒀其俗或士箸，或移徙，在蜀之西。自焻駹以东北，君长以什
数，白马最大，⒁皆氐类也。此皆巴蜀西南外蛮夷也。
<br>
<br>　　<span style="font-size:10.5pt;color:'004060'">注①正义在蜀之南。
<br>
<br>　　注②索隐刘氏音所具反。邹氏音所主反。
<br>
<br>　　注③索隐荀悦云：“犍为属国也。”韦昭云：“汉为县，属 櫩隆！卑矗汉蠛菏樵?“夜郎东接交址，其地在胡南，其君长本出于竹，以竹为姓也”。正义今泸州南大江南
岸协州、曲州，本夜郎国。
<br>
<br>　　注④索隐夷邑名，滇与同姓。
<br>
<br>　　注⑤正义在蜀南以下及西也。靡非在姚州北，去京西南四千九百三十五里，□靡莫
之夷。
<br>
<br>　　注⑥集解如淳曰：“滇音颠。颠马出其国也。”索隐崔浩云：“后为县，越嶲太守
所理也。”正义昆州﹑郎州等本滇国，去京西五千三百七十里也。
<br>
<br>　　注⑦索隐魋，汉书作“椎”，音直追反。结音计。
<br>
<br>　　注⑧集解韦昭曰：“邑名也。”索隐韦昭云邑名。汉书作“桐师”。
<br>
<br>　　注⑨集解韦昭曰：“在益州。楪音叶。”索隐韦昭曰：“益州县。楪音叶。”
<br>
<br>　　正义上音叶。楪泽在靡北百余里。汉楪榆县在泽西益都。靡非，本叶榆王属国也。
<br>
<br>　　注⑩集解徐广曰：“永昌有嶲唐县。”索隐崔浩云：“二国名。”韦昭云：“嶲，
益州县。”正义嶲音髓。今嶲州也。昆明，嶲州县，盖南接昆明之地，因名也。
<br>
<br>　　注⑾正义编，步典反。畜，许又反。皆嶲﹑昆明之俗也。
<br>
<br>　　注⑿集解徐广曰：“徙在汉嘉。筰音昨，在越嶲。”索隐服虔云：“二国名。”
<br>
<br>　　韦昭云：“徙县属蜀。筰县在越嶲。”徐广云：“筰音昨。”正义徙音斯。括地志
云：“筰州本西蜀徼外，曰猫羌嶲。地理志云徙县也。华阳国志雅州邛郲山本名邛筰山，
故邛人﹑筰人界。”
<br>
<br>　　注⒀索隐案：应劭云“汶江郡本焻駹。音亡江反”。正义括地志云：“蜀西徼外羌，
茂州﹑焻州本焻駹国地也。后汉书云焻駹其山有六夷﹑七羌﹑九氐，各有部落也。”
<br>
<br>　　注⒁索隐案：夷邑名，即白马氐。正义括地志云：“陇右成州﹑武州皆白马氐，其
豪族杨氏居成州仇池山上。”</span>
<br>
<br>　　始楚威王时，使将军庄蹻①将兵循江上，略巴﹑*(蜀)*黔中以西。庄蹻者，故楚庄
王苗裔也。蹻至滇池，*(地)*方三百里，②旁平地，肥饶数千里，以兵威定属楚。欲归
报，会秦击夺楚巴﹑黔中郡，道塞不通，因还，以其觽王滇，变服，从其俗，以长之。
秦时常頞③略通五尺道，④诸此国颇置吏焉。十余岁，秦灭。及汉兴，皆弃此国而开蜀
故徼。巴蜀民或窃出商贾，取其筰马﹑僰僮﹑⑤髦牛，以此巴蜀殷富。
<br>
<br>　　<span style="font-size:10.5pt;color:'004060'">注①索隐音炬灼反。楚庄王弟，为盗者。正义其略反。郎州﹑昆州即庄蹻所王。
<br>
<br>　　注②索隐滇池方三百里。地理志益州滇池县，泽在西北。后汉书云：“其池水源深
广，而[末]更浅狭，有似倒流，故谓滇池。”正义括地志云：“滇池泽在昆州晋宁县西
南三十里。其水源深广而[末]更浅狭，有似倒流，故谓滇池。”
<br>
<br>　　注③集解音案。
<br>
<br>　　注④索隐谓栈道广五尺。正义括地志云：“五尺道在郎州。颜师古云其处险□，故
道纔广五尺。如淳云道广五尺。”
<br>
<br>　　注⑤索隐韦昭云：“僰属犍为，音蒲北反。”服虔云：“旧京师有僰婢。”正义今
益州南戎州北临大山，古僰国。</span>
<br>
<br>　　建元六年，大行王恢击东越，东越杀王郢以报。恢因兵威使番阳令①唐蒙风指晓南
越。南越食蒙蜀枸酱，②蒙问所从来，曰“道西北<img src="https://ebooksir.github.io/shishu/sanguo/images/1.bmp">柯江广数里，出番禺城下。”蒙归至长安，问蜀贾人，贾人曰：“独蜀出枸酱，多持窃出市夜郎。夜郎者，临<img src="https://ebooksir.github.io/shishu/sanguo/images/1.bmp">柯江，江广百余步，足以行船。南越以财物役属夜郎，西至同师，然亦不能臣使也。”蒙乃上书说上曰：“南越王黄屋左纛，地东西万余里，名为外臣，实一州主也。今以长沙﹑豫章往，水道多绝，难行。窃闻夜郎所有精兵，可得十余万，浮船<img src="https://ebooksir.github.io/shishu/sanguo/images/1.bmp">柯江，出其不意，此制越一奇也。诚以汉之强，巴蜀之饶，通夜郎道，为置吏，易甚。”上许之。乃拜蒙为郎中将，将千人，食重万余人，④从巴蜀筰关入，遂见夜郎侯多同。蒙厚赐，喻以威德，
约为置吏，使其子为令。夜郎旁小邑皆贪汉缯帛，以为汉道险，终不能有也，乃且听蒙
约。还报，乃以为犍为郡。发巴蜀卒治道，自僰道指<img src="https://ebooksir.github.io/shishu/sanguo/images/1.bmp">柯江。蜀人司马相如亦言西夷邛、筰可置郡。使相如以郎中将往喻，皆如南夷，为置一都尉，十余县，属蜀。
<br>
<br>　　<span style="font-size:10.5pt;color:'004060'">注①正义番音婆。
<br>
<br>　　注②集解徐广曰：“枸，一作‘蒟’，音窭。”骃案：汉书音义曰“枸木似谷树，
其叶如桑叶。用其叶作酱酢，美，蜀人以为珍味”。索隐蒟。案：晋灼音矩。
<br>
<br>　　刘德云“蒟树如桑，其椹长二三寸，味酢；取其实以为酱，美”。又云“蒟缘树而
生，非木也。今蜀土家出蒟，实似桑椹，味辛似姜，不酢”。又云“取叶”。
<br>
<br>　　此注又云叶似桑叶，非也。广志云“色黑，味辛，下气消谷”。窭，求羽反。
<br>
<br>　　注③正义崔浩云：“ 櫩拢荡瑬p也。”常氏华阳国志云：“楚顷襄王时，遣庄蹻
伐夜郎，军至且兰，椓船于岸而步战。既灭夜郎，以且兰有椓船柯处，乃改其名为牂柯。”
<br>
<br>　　注④索隐案：食货辎重车也。音持用反。</span>
<br>
<br>　　当是时，巴蜀四郡①通西南夷道，戍转相饟。数岁，道不通，士罢饿离湿死者甚觽；
西南夷又数反，发兵兴击，秏费无功。上患之，使公孙弘往视问焉。还对，言其不便。及弘为御史大夫，是时方筑朔方以据河逐胡，弘因子言西南夷害，可且罢，专力事匈奴。上罢西夷，独置南夷夜郎两县一都尉，②稍令犍为自葆就。③
<br>
<br>　　<span style="font-size:10.5pt;color:'004060'">注①集解徐广曰：“汉中，巴郡，广汉，蜀郡。”
<br>
<br>　　注②集解徐广曰：“元光六年，南夷始置邮亭。”
<br>
<br>　　注③正义令犍为自葆守，而渐修成其郡县也。</span>
<br>
<br>　　及元狩元年，博望侯张骞使大夏来，言居大夏时见蜀布﹑邛竹﹑杖，①使问所从来，
曰“从东南身毒国，②可数千里，得蜀贾人市”。或闻邛西可二千里有身毒国。骞因盛
言大夏在汉西南，慕中国，患匈奴隔其道，诚通蜀，身毒国道便近，有利无害。于是天
子乃令王然于﹑柏始昌﹑吕越人等，使闲出西夷西，指求身毒国。至滇，滇王尝羌③乃
留，为求道西十余辈。岁余，皆闭昆明，④莫能通身毒国。
<br>
<br>　　<span style="font-size:10.5pt;color:'004060'">注①集解韦昭曰：“邛县之竹，属蜀。”瓒曰：“邛，山名。此竹节高实中，可作
杖。”
<br>
<br>　　注②集解徐广曰：“字或作‘竺’。汉书直云‘身毒’，史记一本作‘干毒’。”
<br>
<br>　　骃案：汉书音义曰“一名‘天竺’，则浮屠胡是也”。索隐身音捐，毒音笃。一本
作“干毒”。汉书音义一名“天竺”也。
<br>
<br>　　注③集解徐广曰：“尝，一作‘赏’。”
<br>
<br>　　注④集解如淳曰：“为昆明所闭道。”正义昆明在今嶲州南，昆县是也。</span>
<br>
<br>　　滇王与汉使者言曰：“汉孰与我大？”及夜郎侯亦然。以道不通故，各自以为一州
主，不知汉广大。使者还，因盛言滇大国，足事亲附。天子注意焉。
<br>
<br>　　及至南越反，上使驰义侯因犍为发南夷兵。且兰君恐远行，旁国虏其老弱，乃与
其觽反，杀使者及犍为太守。汉乃发巴蜀罪人尝击南越者八校尉击破之。
<br>
<br>　　会越已破，汉八校尉不下，即引兵还，行诛头兰。头兰，常隔滇道者也。已平头兰，遂平南夷为<img src="https://ebooksir.github.io/shishu/sanguo/images/1.bmp">柯郡。夜郎侯始倚南越，南越已灭，会还诛反者，夜朗遂入朝。上以为夜郎王。
<br>
<br>　　南越破后，及汉诛且兰﹑邛君，并杀筰侯，焻駹皆振恐，请臣置吏。乃以邛都为越
嶲郡，筰都为沉儣郡，焻駹为汶山郡，①广汉西白马为武都郡。
<br>
<br>　　<span style="font-size:10.5pt;color:'004060'">注①集解应劭曰：“今蜀郡岷江。”</span>
<br>
<br>　　上使王然于以越破及诛南夷兵威风喻滇王入朝。滇王者，其觽数万人，其旁东北有
劳浸﹑靡莫，①皆同姓相扶，未肯听。劳□﹑靡莫数侵犯使者吏卒。元封二年，天子发
巴蜀兵击灭劳浸﹑靡莫，以兵临滇。滇王始首善，以故弗诛。滇王离难西南夷，举国降，请置吏入朝。于是以为益州郡，赐滇王王印，复长其民。
<br>
<br>　　<span style="font-size:10.5pt;color:'004060'">注①索隐劳寝﹑靡莫。二国与滇王同姓。</span>
<br>
<br>　　西南夷君长以百数，独夜郎﹑滇受王印。滇小邑，最宠焉。
<br>
<br>　　太史公曰：楚之先岂有天禄哉？在周为文王师，封楚。及周之衰，地称五千里。秦灭诸候，唯楚苗裔尚有滇王。汉诛西南夷，国多灭矣，唯滇复为宠王。然南夷之端，见枸酱番禺，大夏杖﹑邛竹。西夷后揃，剽分二方，卒为七郡。


</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="117.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/116.htm by HTTrack Website Copier/3.x [XR&CO'2007], Thu, 21 Mar 2013 04:00:56 GMT -->
</html>
