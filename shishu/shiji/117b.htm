<html>

<!-- Mirrored from www.my285.com/shishu/shiji/117b.htm by HTTrack Website Copier/3.x [XR&CO'2007], Thu, 21 Mar 2013 05:04:20 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十七&nbsp;&nbsp;司马相如列传　第五十七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　“于是乎游戏懈怠，置酒乎昊天之台，①张乐乎轇輵之宇；②撞千石之钟，立万石
之钜；建翠华之旗，树灵鼍之鼓。③奏陶唐氏之舞，听葛天氏之歌，④千人唱，万人和，
山陵为之震动，⑤川谷为之荡波。巴俞宋蔡，淮南于遮，⑥文成颠歌，⑦族举递奏，⑧
金鼓迭起，铿鎗铛埗，洞心骇耳。⑨荆吴郑韂之声，韶濩武象之乐，阴淫案衍之音，鄢
郢缤纷，激楚结风，⑩俳优侏儒，狄鞮之倡，⑾所以娱耳目而乐心意者，丽靡烂漫于前，
⑿靡曼美色于后。⒀
<br>
<br>　　<span style="font-size:10.5pt;color:'004060'">注①索隐张揖云：“台高上干魭天也。”
<br>
<br>　　注②集解徐广曰：“輵音葛。”索隐郭璞云：“言旷远深貌也。”
<br>
<br>　　注③集解郭璞曰：“木贯鼓中，加羽葆其上，所谓树鼓。”
<br>
<br>　　注④集解汉书音义曰：“葛天氏，古帝王号也。吕氏春秋曰‘葛天氏之乐，三人操
牛尾，投足以歌’。”索隐张揖曰：“葛天氏，三皇君号也。吕氏春秋云‘其乐三人持
牛尾，投足以歌。八阕：一曰载人，二曰玄鸟，三曰遂草木，四曰奋五谷，五曰敬天常，六曰建帝功，七曰
依地德，八曰总禽兽之极’。”
<br>
<br>　　注⑤集解徐广曰：“一作‘勋’。”
<br>
<br>　　注⑥集解郭璞曰：“巴西阆中有俞水，獠人居其上，皆刚勇好舞，汉高募取以平三
秦。后使乐府习之，因名巴俞舞也。”汉书音义曰：“于遮，歌曲名。”索隐郭璞曰：
“巴西阆中有俞水，獠人居其上，好舞。初，高祖募取以平三秦，后使乐人习之，因名
巴俞舞也。”张揖曰：“礼乐记曰‘宋音宴女溺志’。蔡人讴，员三人。楚词云‘吴谣
蔡讴’。淮南鼓，员四人，于遮曲是其意也。”
<br>
<br>　　注⑦集解郭璞曰：“未闻也。”索隐郭璞云：“未闻。”文颖曰：“文成，辽西县
名，其县人善歌。颠，益州颠县，其人能作西南夷歌。颠即滇也。”
<br>
<br>　　注⑧集解徐广曰：“举，一作‘居’。”
<br>
<br>　　注⑨集解郭璞曰：“铛埗，鼓音。”
<br>
<br>　　注⑩集解郭璞曰：“激楚，歌曲也。列女传曰‘听激楚之遗风’也。”索隐文颖曰：
“激，冲激，急风也。结风，回风，回亦急风也。楚地风气既自漂疾，然歌乐者犹复依
激结之急风以为节，其乐促迅哀切也。”
<br>
<br>　　注⑾集解徐广曰：“韦昭云狄鞮，地名，在河内，出善倡者。”
<br>
<br>　　注⑿索隐郭璞云：“言恣其观也。列女传曰‘桀造烂漫之乐’。”
<br>
<br>　　注⒀索隐张揖曰：“靡，细；曼，泽也。韩子‘曼服魭齿’。”</span>
<br>
<br>　　“若夫青琴宓妃之徒，①绝殊离俗，②姣冶娴都，③靓庄刻饬，便嬛绰约，④柔桡
嬛嬛，⑤妩媚唡袅；⑥抴独茧之褕袘，⑦眇阎易以戌削，⑧编姺徶唠，⑨与世殊服；芬
香沤郁，酷烈淑郁；魭齿粲烂，宜笑旳皪；⑩长眉连娟，微睇挠藐；⑾色授魂与，心愉
于侧。⑿
<br>
<br>　　<span style="font-size:10.5pt;color:'004060'">注①集解汉书音义曰：“皆古神女名。”索隐伏俨曰：“青琴，古神女也。”
<br>
<br>　　如淳曰：“宓妃，伏羲女，溺死洛水，遂为洛水之神。”宓音伏。
<br>
<br>　　注②索隐郭璞云：“俗无双。”
<br>
<br>　　注③索隐姣冶闲都。郭璞云：“姣，好也。都，雅也。”诗云：“姣人嫽兮。”方言云：“自关而东，河济之闲，凡好或谓之姣。”音绞。说文曰：“娴，雅也。”或作“闲”。小雅曰都，盛也。
<br>
<br>　　注④集解郭璞曰：“靓庄，粉白黛黑也。”
<br>
<br>　　注⑤集解徐广曰：“音娟。”索隐郭璞曰：“柔桡嬛嬛，皆骨体耎弱长艳蝄也。”广雅云：“嬛嬛，容也。”张揖曰：“嬛嬛犹婉婉也。”
<br>
<br>　　注⑥集解徐广曰：“唡音乃焻反。袅音弱。”索隐妩媚孅弱。埤苍云：“妩媚，悦
也。”通俗文云：“颊辅谓之妩媚。”郭璞云：“孅弱，弱蝄。”埤苍曰：“孅弱，谓
容体纤细柔弱也。”
<br>
<br>　　注⑦集解徐广曰：“抴音曳。襜褕。”索隐褕剦。张揖云：“褕，襜褕也。剦，袖
也。”郭璞曰：“独茧，一茧丝也。”埤苍云：“剦，衣长儿也。”
<br>
<br>　　注⑧集解徐广曰：“阎易，衣长貌。戌削，言如刻画作之。”索隐眇阎易以恤削。
郭璞曰：“阎易，衣长蝄。恤削，言如刻画作也。”
<br>
<br>　　注⑨集解郭璞曰：“衣服婆娑貌。”正义媥，白眠反。姺音先。徶音白结反。唠音幥。
<br>
<br>　　注⑩索隐郭璞曰：“鲜明蝄也。”楚词曰：“美人魭齿*[嫮]*以姱。”又曰：“娥眉笑以旳皪。”皪音砾也。
<br>
<br>　　注⑾索隐郭璞曰：“连娟，眉曲细也。挠藐，远视蝄也。”娟音一全反。睇，大计
反。藐音邈。
<br>
<br>　　注⑿索隐张揖曰：“彼色来授我，我魂往与接也。”愉音踰，往也。愉，悦也。二
义并通也。</span>
<br>
<br>　　“于是酒中乐酣，天子芒然而思，似若有亡。曰：‘嗟乎，此泰奢侈！朕以览听余闲，
无事弃日，顺天道以杀伐，时休息于此，恐后世靡丽，遂往而不反，非所以为继嗣创业
垂统也。’于是乃解酒罢猎，而命有司曰：‘地可以垦辟，悉为农郊，以赡萌隶；隤墙
填<img src="images/117b.bmp">，使山泽之民得至焉。实陂池而勿禁，①虚宫观而勿仞。②发仓廪以振贫穷，补不
足，恤鳏寡，存孤独。出德号，省刑罚，改制度，易服色，更正朔，与天下为始。’
<br>
<br>　　<span style="font-size:10.5pt;color:'004060'">注①正义实，满也。言人满陂池，任采捕所取也。
<br>
<br>　　注②正义仞音刃，亦满也。言离宫别馆勿令人居止，并废罢也。</span>
<br>
<br>　　“于是历吉日以齐戒，袭朝衣，乘法驾，建华旗，鸣玉鸾，游乎六艺之囿，①骛乎
仁义之涂，览观春秋之林，②射狸首，兼驺虞，③弋玄鹤，建干戚，载云虾，④揜髃雅，
⑤悲伐檀，⑥乐乐胥，⑦修容乎礼园，⑧鬏翔乎书圃，⑨述易道，⑩放怪兽，⑾登明堂，
坐清庙，⑿恣髃臣，奏得失，四海之内，靡不受获。⒀于斯之时，天下大说，向风而听，
随流而化，喟然⒁兴道而迁义，刑错而不用，德隆乎三皇，功羡于五帝。⒂若此，故猎
乃可喜也。
<br>
<br>　　<span style="font-size:10.5pt;color:'004060'">注①正义六艺，云言田猎讫，则遍游六艺，而疾驱于仁义之道也。
<br>
<br>　　注②集解郭璞曰：“春秋所以观成败，明善恶者。”
<br>
<br>　　注③集解礼射义曰：“天子以驺虞为节，诸侯以狸首为节。驺虞者，乐官备也。狸首者，乐会时也。”
<br>
<br>　　注④索隐张揖云：“虾，毕也。”文颖曰：“□天毕，星名。前有九旒云虾之车。”
案：说者以云虾为旌旗，非也。且案中朝卤簿图云“云虾驾驷”，不兼言九旒，虾车与
九旒车别。
<br>
<br>　　注⑤集解汉书音义曰：“大雅﹑小雅也。”索隐揜，捕也。张揖曰：“诗小雅之材
七十四人，大雅之材三十一人，故曰髃雅也。言云虾载之于车，以捕髃雅之士。”
<br>
<br>　　注⑥索隐张揖曰：“其诗刺贤者不遇明主也。”
<br>
<br>　　注⑦索隐毛诗云“君子乐胥，受天之祜”。言王者乐得贤材之人，使之在位，故天
与之福禄也。胥音先吕反。
<br>
<br>　　注⑧正义礼所以自修饰整威仪也。
<br>
<br>　　注⑨正义尚书所以明帝王君臣之道也。
<br>
<br>　　注⑩正义易所以絜静微妙，上辨二仪阴阳，中知人事，下明地理也。言田猎乃射讫，
又历涉六经之要也。
<br>
<br>　　注⑾正义张揖云：“苑中奇怪之兽，不复猎也。”
<br>
<br>　　注⑿正义明堂有五帝庙，故言“清庙”，王者朝诸侯之处。
<br>
<br>　　注⒀正义言天下之人无不受恩惠。
<br>
<br>　　注⒁索隐喟，汉书作“芔”，音许贵反。
<br>
<br>　　注⒂索隐司马彪云：“羡，溢也。”音怡战反。</span>
<br>
<br>　　“若夫终日暴露驰骋，劳神苦形，罢车马之用，抏士卒之精，①费府库之财，而无
德厚之恩，务在独乐，不顾觽庶，忘国家之政，而贪雉兔之获，则仁者不由也。从此观
之，齐楚之事，岂不哀哉！地方不过千里，而囿居九百，是草木不得垦辟，而民无所食
也。夫以诸侯之细，而乐万乘之所侈，仆恐百姓之被其尤也。”
<br>
<br>　　<span style="font-size:10.5pt;color:'004060'">注①索隐抏音五官反。</span>
<br>
<br>　　于是二子愀然①改容，超若自失，逡巡避席曰：“鄙人固陋，不知忌讳，乃今日见
教，谨闻命矣。”
<br>
<br>　　<span style="font-size:10.5pt;color:'004060'">注①索隐郭璞云：“变色蝄。”音作酉反。</span>
<br>
<br>　　赋奏，天子以为郎。无是公言天子上林广大，山谷水泉万物，乃子虚言楚云梦所有
甚觽，侈靡过其实，且非义理所尚，故删取其要，归正道而论之。①
<br>
<br>　　<span style="font-size:10.5pt;color:'004060'">注①索隐大颜云：“不取其夸奢靡丽之论，唯取终篇归于正道耳。”小颜云：“删要，非谓削除其词，而说者谓此赋已经史家刊剟，失之也。”</span>
<br>
<br>　　相如为郎数岁，会唐蒙使略通①夜郎西僰中，②发巴蜀③吏卒千人，郡又多为发转
漕万余人，用兴法④诛其渠帅，巴蜀民大惊恐。上闻之，乃使相如责唐蒙，因喻告巴蜀
民以非上意。檄曰：
<br>
<br>　　<span style="font-size:10.5pt;color:'004060'">注①索隐张揖曰：“蒙，故鄱阳令，今为郎中，使行略取之。”
<br>
<br>　　注②集解徐广曰：“羌之别种也。音扶逼反。”索隐夜郎﹑僰中，文颖曰皆西*[南]
*夷。后以为夜郎属 櫩拢瑑k属犍为。音步北反。
<br>
<br>　　注③索隐案：巴﹑蜀，二郡名。
<br>
<br>　　注④集解汉书曰“用军兴法”也。</span>
<br>
<br>　　告巴蜀太守：蛮夷自擅不讨之日久矣，时侵犯边境，劳士大夫。陛下即位，存抚天
下，辑安中国。然后兴师出兵，北征匈奴，单于怖骇，交臂受事，诎膝请和。康居西域，
重译请朝，稽首来享。移师东指，闽越相诛。右吊番禺，太子入朝。①南夷之君，西僰
之长，常效贡职，不敢怠堕，延颈举踵，喁喁然②皆争归义，欲为臣妾，道里辽远，山
川阻深，不能自致。夫不顺者已诛，而为善者未赏，故遣中郎将往宾之，③发巴蜀士民
各五百人，以奉币帛，韂使者不然，靡有兵革之事，战斗之患。今闻其乃发军兴制，④
惊惧子弟，忧患长老，郡又擅为转粟运输，皆非陛下之意也。当行者或亡逃自贼杀，亦
非人臣之节也。
<br>
<br>　　<span style="font-size:10.5pt;color:'004060'">注①索隐文颖曰：“番禺，南海郡理也。吊，至也。东伐闽越，后至番禺，故言右
至也。”案：姚氏吊读如字。小颜云“两国相伐，汉发兵救之，令吊番禺，故遣太子入
朝，吊非至也”。
<br>
<br>　　注②正义喁，五恭反，口向上也。
<br>
<br>　　注③索隐贾逵云：“宾，伏也。”
<br>
<br>　　注④索隐张揖曰：“发三军之觽也。兴制，谓起军法制也。”案：唐蒙为使，而用
军兴法制也。</span>
<br>
<br>　　夫边郡之士，闻烽举燧燔，①皆摄弓②而驰，荷兵而走，流汗相属，唯恐居后，触
白刃，冒流矢，义不反顾，计不旋踵，人怀怒心，如报私雠。彼岂乐死恶生，非编列之
民，而与巴蜀异主哉？计深虑远，急国家之难，而乐尽人臣之道也。故有剖符之封，析
珪③而爵，位为通侯，居列东第，④终则遗显号于后世，传土地于子孙，行事甚忠敬，
居位甚安佚，名声施于无穷，功烈着而不灭。是以贤人君子，肝脑涂中原，膏液润野草
而不辞也。今奉币役至南夷，即自贼杀，或亡逃抵诛，身死无名，谥为至愚，耻及父母，
为天下笑。人之度量相越，岂不远哉！然此非独行者之罪也，父兄之教不先，子弟之率
不谨也；寡廉鲜耻，而俗不长厚也。其被刑戮，不亦宜乎！
<br>
<br>　　<span style="font-size:10.5pt;color:'004060'">注①集解汉书音义曰：“烽如覆米籾，县着桔槔头，有寇则举之。燧，积薪，有寇
则燔然之。”索隐莹燧。韦昭曰：“莹，束草置之长木之端，如挈皋，见敌则烧举之。
燧者，积薪，有难则焚之。莹主昼，燧主夜。”字林云：“籾，漉米籔也，音一六反。”
又纂要云：“籾，淅箕也。”此注是孟康说。
<br>
<br>　　注②索隐上音奴颊反。
<br>
<br>　　注③索隐如淳曰：“析，中分也。白藏天子，青在诸侯也。”
<br>
<br>　　注④索隐列甲第在帝城东，故云东第也。</span>
<br>
<br>　　陛下患使者有司之若彼，悼不肖愚民之如此，故遣信使晓喻百姓以发卒之事，因子
之以不忠死亡之罪，让三老孝弟以不教诲之过。方今田时，重烦百姓，①已亲见近县，
恐远所溪谷山泽之民不篃闻，檄到，亟下县道，②使咸知陛下之意，唯毋忽也。
<br>
<br>　　<span style="font-size:10.5pt;color:'004060'">注①索隐重犹难也。
<br>
<br>　　注②集解汉书百官表曰：“县有蛮夷曰道。”索隐亟音纪力反。亟，急也。</span>
<br>
<br>　　相如还报。唐蒙已略通夜郎，因通西南夷道，发巴﹑蜀﹑广汉卒，作者数万人。
<br>
<br>　　治道二岁，道不成，士卒多物故，费以巨万计。①蜀民及汉用事者②多言其不便。
是时邛筰之君长③闻南夷与汉通，得赏赐多，多欲愿为内臣妾，请吏，比南夷。④天子
问相如，相如曰：“邛﹑筰﹑焻﹑駹者近蜀，道亦易通，秦时尝通为郡县，至汉兴而罢。
今诚复通，为置郡县，愈于南夷。”天子以为然，乃拜相如为中郎将，建节往使。
副使王然于﹑壶充国﹑吕越人驰四乘之传，因巴蜀吏币物以赂西夷。至蜀，蜀太守以
下郊迎，县令负弩矢先驱，蜀人以为宠。于是卓王孙﹑临邛诸公皆因门下献牛酒以
交驩。卓王孙喟然而叹，自以得使女尚司马长卿晚，而厚分与其女财，与男等同。司
马长卿便略定西夷，邛﹑筰﹑焻﹑駹﹑斯榆之君皆请为内臣。
<br>
<br>　　除边关，关益斥，西至沬﹑若水，南至<img src="https://ebooksir.github.io/shishu/sanguo/images/1.bmp">柯为徼，通零关道，桥孙水以通邛都。还报天子，天子大说。
<br>
<br>　　<span style="font-size:10.5pt;color:'004060'">注①索隐案：巨万犹万万也。案：数有大小二法。张揖曰“算法万万为亿”，是大
数也。鬻子曰“十万为亿”，是小数也。
<br>
<br>　　注②索隐案：谓公孙弘也。
<br>
<br>　　注③索隐邛笮之君长。文颖曰：“邛者，今为邛都县；笮者，今为定笮县：皆属越
嶲郡。”
<br>
<br>　　注④索隐谓请置汉吏，与南夷为比例也。</span>
<br>
<br>　　相如欲谏，业已建之，①不敢，乃著书，籍以蜀父老为辞，而己诘难之，以风天子，且因宣其使指，令百姓知
天子之意。其辞曰：
<br>
<br>　　<span style="font-size:10.5pt;color:'004060'">注①索隐案：业者，本也。谓本由相如立此事也。</span>
<br>
<br>　　汉兴七十有八载，①德茂存乎六世，②威武纷纭，湛恩③汪濊，髃生澍濡，洋溢乎
方外。于是乃命使西征，随流而攘，④风之所被，罔不披靡。因朝焻从駹，定筰存邛，
略斯榆，举苞满，⑤结轶⑥还辕，东乡将报，至于蜀都。
<br>
<br>　　<span style="font-size:10.5pt;color:'004060'">注①集解徐广曰：“元光六年也。”
<br>
<br>　　注②正义高祖﹑惠帝﹑高后﹑孝文﹑孝景﹑孝武。
<br>
<br>　　注③索隐韦昭云：“上音沉。”
<br>
<br>　　注④索隐攘，却也，汝羊反。
<br>
<br>　　注⑤索隐服虔云：“夷种也。”“满”字或作“蒲”也。
<br>
<br>　　注⑥索隐下音辙。汉书作“轨”。张揖云“结，屈也”。</span>
<br>
<br>　　耆老大夫荐绅先生之徒二十有七人，俨然造焉。辞毕，因进曰：“盖闻天子之于夷
狄也，其义羁縻①勿绝而已。今罢三郡之士，通夜郎之涂，三年于兹，而功不竟，士卒
劳倦，万民不赡，今又接以西夷，百姓力屈，恐不能卒业，此亦使者之累也，窃为左右
患之。且夫邛﹑筰﹑西僰之与中国并也，历年兹多，不可记已。仁者不以德来，强者不
以力并，意者其殆不可乎！今割齐民以附夷狄，弊所恃以事无用，鄙人固陋，不识所谓。”
<br>
<br>　　<span style="font-size:10.5pt;color:'004060'">注①索隐案：羁，马络头也。縻，牛缰也。汉官仪“马云羁，牛云縻”。言制四夷
如牛马之受羁縻也。</span>
<br>
<br>　　使者曰：“乌谓此邪？必若所云，则是蜀不变服而巴不化俗也。余尚恶闻若说。①然斯事体大，固非观者之所觏也。余之行急，其详不可得闻已，请为大夫粗陈其略。
<br>
<br>　　<span style="font-size:10.5pt;color:'004060'">注①索隐张揖曰：“恶闻若曹之言也。”包恺音一故反。又音乌。乌者，安也。</span>
<br>
<br>　　“盖世必有非常之人，然后有非常之事；有非常之事，然后有非常之功。非常者，
固常*[人]*之所异也。①故曰非常之原，黎民惧焉；②及臻厥成，天下晏如也。
<br>
<br>　　<span style="font-size:10.5pt;color:'004060'">注①索隐案：常人见之以为异。
<br>
<br>　　注②索隐张揖曰：“非常之事，其本难知，觽人惧也。”</span>
<br>
<br>　　“昔者鸿水浡出，泛滥衍溢，民人登降移徙，陭砘而不安。夏后氏戚之，乃堙鸿水，
决江疏河，漉沉赡菑，①东归之于海，而天下永宁。当斯之勤，岂唯民哉。②心烦于虑
而身亲其劳，躬胝无胈，肤不生毛。③故休烈显乎无穷，声称浃乎于兹。
<br>
<br>　　<span style="font-size:10.5pt;color:'004060'">注①集解徐广曰：“漉，一作‘洒’。”索隐漉沉澹菑。漉音鹿。菑音灾。汉书作
“澌沉澹醔”，解者云“澌作‘洒’，洒，分也，音所绮反。澹，安；沉，深也。澹音
徒暂反”。
<br>
<br>　　注②索隐案：谓非独人勤，禹亦亲其劳也。
<br>
<br>　　注③集解徐广曰：“胝音竹移反。胈，踵也。一作‘腠’，音凑。肤，理也。胈音魃。”索隐躬奏胝无胈。张揖曰：“奏，作‘戚’。躬，体也。戚，腠理也。”</span>
<br>
<br>　　韦昭曰：“胈，其中小毛也。”胝音丁私反。庄子云“禹腓无胈，胫不生毛”。李
颐云“胈，白肉也，音蒲末反”。
<br>
<br>　　“且夫贤君之践位也。岂特委琐握畓，①拘文牵俗，循诵习传，当世取说云尔哉！
必将崇论闳议，创业垂统，为万世规。故驰骛乎兼容并包，而勤思乎参天贰地。②且诗
不云乎：‘普天之下，莫非王土；率土之滨，莫非王臣。’③是以六合之内，八方之外，
浸浔④衍溢，怀生之物有不浸润于泽者，贤君耻之。今封疆之内，冠带之伦，咸获嘉祉，
靡有阙遗矣。而夷狄殊俗之国，辽绝异党之地，舟舆不通，人夡罕至，政教未加，流风
犹微。内之则犯义侵礼于边境，外之则邪行横作，放弒其上。君臣易位，尊卑失序，父
兄不辜，幼孤为奴，系累号泣，内向而怨，曰‘盖闻中国有至仁焉，德洋而恩普，物靡
不得其所，今独曷为遗己’。举踵思慕，若枯旱之望雨。盭夫为之垂涕，⑤况乎上圣，
又恶能已？故北出师以讨强胡，南驰使以诮劲越。四面风德，二方之君⑥鳞集仰流，愿
得受号者以亿计。故乃关沬﹑若，⑦徼 櫩拢镂零山，梁孙原。创道德之涂，垂仁义之
统。将博恩广施，远抚长驾，使疏逖不闭，⑧阻深闇昧⑨得耀乎光明，以偃甲兵于此，
而息诛伐于彼。遐迩一体，中外提福，⑩不亦康乎？夫拯民于沉溺，奉至尊之休德，反
衰世之陵迟，继周氏之绝业，斯乃天子之急务也。百姓虽劳，又恶可以已哉？
<br>
<br>　　<span style="font-size:10.5pt;color:'004060'">注①索隐孔文祥云：“委璅，细碎。握畓，局促也。”
<br>
<br>　　注②索隐案：天子比德于地，是贰地也。与己并天为三，是参天也。故礼曰“天子
与天地参”是也。
<br>
<br>　　注③集解毛诗传曰：“滨，涯也。”
<br>
<br>　　注④索隐浸淫。案：浸淫犹渐浸。
<br>
<br>　　注⑤集解徐广曰：“盭音戾。”索隐张揖曰：“很戾之夫也。”字或作“戾”。盭，古“戾”字。
<br>
<br>　　注⑥索隐谓西夷邛﹑僰，南夷 櫩漏p夜郎也。
<br>
<br>　　注⑦集解汉书音义曰：“以沬﹑若水为关。”
<br>
<br>　　注⑧索隐逖，远。言其疏远者不被闭绝也。
<br>
<br>　　注⑨索隐曶爽闇昧。三苍云：“曶爽，早朝也。曶音昧。”案：字林又音忽。
<br>
<br>　　注⑩集解徐广曰：“提，一作‘禔’，音支。”索隐禔福。说文云：“禔，安也。”
市支反。</span>
<br>
<br>　　“且夫王事固未有不始于忧勤，而终于佚乐者也。然则受命之符，合在于此矣。①方将增泰山之封，加梁父之事，鸣和鸾，扬乐颂，上咸五，下登三。②观者未睹指，听者未闻音，犹鹪明已翔乎寥廓，而罗者犹视乎薮泽。悲夫！”
<br>
<br>　　<span style="font-size:10.5pt;color:'004060'">注①索隐张揖云：“在于忧勤佚乐之中也。”
<br>
<br>　　注②集解徐广曰：“咸，一作‘函’。”骃案：韦昭曰“咸同于五帝，登三王之上”。
索隐上减五，下登三。李奇曰：“五帝之德，汉比为减；三王之德，汉出其上：故云
‘减五登三’也。”虞□志林云：“相如欲减五帝之一，以汉盈之。</span>
<br>
<br>　　然以汉为五帝之数，自然是登于三王之上也。”今本“减”或作“咸”，是韦昭之
说也。
<br>
<br>　　于是诸大夫芒然丧其所怀来而失厥所以进，喟然并称曰：“允哉汉德，此鄙人之所
愿闻也。百姓虽怠，请以身先之。”敞罔靡徙，①因迁延而辞避。
<br>
<br>　　<span style="font-size:10.5pt;color:'004060'">注①索隐案：敞罔，失容也。靡徙，失正也。</span>
<br>
<br>　　其后人有上书言相如使时受金，失官。居岁余，复召为郎。
<br>
<br>　　相如口吃而善著书。常有消渴疾。与卓氏婚，饶于财。其进仕宦，未尝肯与公卿国
家之事，称病闲居，不慕官爵。常从上至长杨猎，①是时天子方好自击熊彘，驰逐野兽，
相如上疏谏之。其辞曰：
<br>
<br>　　<span style="font-size:10.5pt;color:'004060'">注①正义括地志云：“秦长杨宫在雍州盩厔县东南三里。上起以宫，内有长杨树，
以为名。”</span>
<br>
<br>　　臣闻物有同类而殊能者，故力称乌获，①捷言庆忌，②勇期贲﹑育。③臣之愚，窃
以为人诚有之，兽亦宜然。今陛下好陵阻险，射猛兽，卒然④遇轶材之兽，骇不存之地，
⑤犯属车之清尘，⑥舆不及还辕，人不暇施巧，虽有乌获﹑逢蒙之伎，力不得用，⑦枯
木朽株尽为害矣。是胡越起于毂下，而羌夷接轸也，岂不殆哉！虽万全无患，然本非天
子之所宜近也。
<br>
<br>　　<span style="font-size:10.5pt;color:'004060'">注①索隐张揖曰：“秦武王力士，举龙文鼎者也。”
<br>
<br>　　注②索隐张揖曰：“吴王僚之子”注③正义贲音奔。孟贲，古之勇士，水行不避蛟
龙，陆行不避豺狼，发怒吐气，声音动天。夏育，亦古之猛士也。
<br>
<br>　　注④索隐猝然。广雅云：“猝，暴也，音仓兀反。”
<br>
<br>　　注⑤索隐谓所不虑而猛兽骇发也。
<br>
<br>　　注⑥集解蔡邕曰：“古者诸侯贰车九乘，秦灭九国，兼其车服，故大驾属车八十一
乘。”
<br>
<br>　　注⑦集解吴越春秋曰：“羿传射于逢蒙。”索隐孟子云“逢蒙学射于羿，尽羿之道”
也。</span>
<br>
<br>　　且夫清道而后行，中路而后驰，犹时有衔橛之变，①而况涉乎蓬蒿，驰乎丘坟，前
有利兽之乐而内无存变之意，其为祸也不亦难矣！夫轻万乘之重不以为安，而乐出于万
有一危之涂以为娱，臣窃为陛下不取也。
<br>
<br>　　<span style="font-size:10.5pt;color:'004060'">注①集解徐广曰：“橛音巨月反。钩逆者谓之橛矣。”索隐衔畑之变。张揖曰：“衔，马勒衔也。畑，騑马口长衔也。”周迁舆服志云：“钩逆上者为畑。畑在衔中，以铁为之，大如鸡子。”盐铁论云：“无衔畑而御捍马。”畑音巨月反。</span>
<br>
<br>　　盖明者远见于未萌而智者避危于无形，祸固多藏于隐微而发于人之所忽者也。
<br>
<br>　　故鄙谚曰“家累千金，坐不垂堂”。①此言虽小，可以喻大。臣愿陛下之留意幸察。
<br>
<br>　　<span style="font-size:10.5pt;color:'004060'">注①索隐张揖云：“畏檐瓦堕中人。”乐产云：“垂，边也。恐堕坠*(之)*也。”</span>
<br>
<br>　　上善之。还过宜春宫，①相如奏赋以哀二世行失也。其辞曰：
<br>
<br>　　<span style="font-size:10.5pt;color:'004060'">注①正义括地志：“秦宜春宫在雍州万年县西南三十里。宜春苑在宫之东，杜之南。
始皇本纪云葬二世杜南宜春苑中。”案：今宜春宫见二世陵，故作赋以哀也。</span>
<br>
<br>　　登陂阤①之长阪兮，坌入②曾宫之嵯峨。临曲江之隑州兮，③望南山之参差。岩岩
深山之谾谾兮，④通谷宩兮谽<img src="images/117c.bmp">。⑤汩淢羫⑥习以永逝兮，注平皋之广衍。观觽树之塕
薆兮，⑦览竹林之榛榛。东驰土山兮，北揭石濑。⑧弥节容与兮，⑨历吊二世。持身不谨兮，亡国失埶。信谗不寤兮，宗庙灭绝。呜
呼哀哉！操行之不得兮，坟墓芜秽而不修兮，魂无归而不食。敻邈绝而不齐兮，弥久远而愈树。精罔阆而飞扬兮，拾九天而永逝。⑩呜呼哀哉！
<br>
<br>　　<span style="font-size:10.5pt;color:'004060'">注①索隐登陂汣。陂音普何反。汣音徒何反。
<br>
<br>　　注②集解汉书音义曰：“坌，并也。”索隐上音步反。
<br>
<br>　　注③集解汉书音义曰：“隑，长也。苑中有曲江之象，泉中有长洲也。”索隐案：
隑音祈。隑□碕，谓曲岸头也。张揖曰：“隑，长也。苑中有曲江之象，中有长州，又
有宫阁路，谓之曲江，在杜陵西北五里。”又三辅旧事云“乐游原在北”是也。
<br>
<br>　　注④集解徐广曰：“谾音力工反。”索隐谾音苦江反。晋灼曰：“音笼，古‘豅’
字。”萧该云：“谾，或作‘豅’，长大蝄也。”
<br>
<br>　　注⑤索隐呼含呼加二反。
<br>
<br>　　注⑥索隐上音于笔反。淢音域，疾蝄也。羫音许及反。汉书作“靸”，靸，轻举意
也。
<br>
<br>　　注⑦索隐薆音薆，谓隐也。
<br>
<br>　　注⑧索隐说文云：“濑，水流沙上也。”
<br>
<br>　　注⑨索隐容与，游戏貌也。
<br>
<br>　　注⑩正义太玄经云：“九天谓一为中天，二为羡天，三为从天，四为更天，五为晬
天，六为廓天，七为减天，八为沉天，九为成天。”</span>
<br>
<br>　　相如拜为孝文园令。①天子既美子虚之事，相如见上好僊道，因曰：“上林之事未
足美也，尚有靡者。臣尝为大人赋，未就，请具而奏之。”相如以为列僊之传居山泽闲，
②形容甚臞，③此非帝王之僊意也，乃遂就大人赋。其辞曰：
<br>
<br>　　<span style="font-size:10.5pt;color:'004060'">注①索隐百官志云“陵园令，六百石，掌案行扫除”也。
<br>
<br>　　注②索隐列仙之传居山泽。案：传者，谓相传以列仙居山泽闲，音持全反。小颜及刘氏并作“儒”。儒，柔也，术士之称，非。
<br>
<br>　　注③集解徐广曰：“臞，瘦也。”索隐韦昭曰：“臞，瘠也。”舍人云：“臞，瘦
也。”文子云：“尧馇瘦。”音巨俱反。</span>
<br>
<br>　　世有大人①兮，在于中州。宅弥万里兮，曾不足以少留。悲世俗之迫隘兮，②朅轻
举而远游。垂绛幡之素蜺兮，载云气而上浮。建格泽之长竿兮，总光耀之采旄。③垂旬
始以为幓兮，抴彗星而为髾。④掉指桥以偃蹇兮，⑤又旖旎以招摇。揽欃枪以为旌兮，
⑥靡屈虹而为绸。⑦红杳渺以眩愍兮，⑧猋风涌而云浮。驾应龙象舆之蠖略逶丽兮，骖
赤螭青虬之垪蟉蜿蜒。低卬夭蟜据以骄骜兮，⑨诎折隆穷蠼以连卷⑩沛艾赳螑仡以佁儗
兮，⑾放散畔岸骧以孱颜。⑿跮踱輵辖容以委丽兮，绸缪偃蹇怵垫以梁倚。⒀纠蓼叫奡
蹋以艐路兮，⒁蔑蒙踊跃腾而狂趡。⒂騳飒卉翕熛至电过兮，焕然雾除，霍然云消。
<br>
<br>　　<span style="font-size:10.5pt;color:'004060'">注①索隐张揖云：“喻天子。”向秀云：“圣人在位，谓之大人。”张华云：“相
如作远游之体，以大人赋之也。”
<br>
<br>　　注②索隐如淳曰：“武帝云‘诚得如黄帝，去妻子如脱屣’，是悲世俗迫隘也。”
<br>
<br>　　注③集解汉书音义曰：“格泽之气如炎火状，黄白色，起地上至天，以此气为竿。
旄，葆也，总，系也。系光耀之气于长竿，以为葆者。”
<br>
<br>　　注④集解汉书音义曰：“旬始气如雄鸡，县于葆下以为旒也。髾，燕尾也。抴彗星，
缀着旒以为燕尾。”
<br>
<br>　　注⑤集解汉书音义曰：“指桥，随风指靡。”索隐棹音徒吊反。指音居桀反。桥音矫。张揖曰：“指矫，随风指靡。偃蹇，高蝄。”应劭云：“旌旗屈挠之蝄。”
<br>
<br>　　注⑥正义天官书云：“天欃长四丈，末锐。天枪长数丈，两头锐，其形类彗也。”
<br>
<br>　　注⑦集解汉书音义曰：“绸，韬也。以断虹为旌杠之韬。”索隐绸音筹，或音韬。
屈虹，断虹也。
<br>
<br>　　注⑧集解汉书音义曰：“旬始，屈虹，气色。红杳渺，眩愍，闇冥无光也。”
<br>
<br>　　索隐红杳眇以泫愍。苏林曰：“泫音炫。愍音□。”晋灼曰：“红，赤色蝄。杳眇，
深远；泫愍，混合也。”红，或作“虹”也。
<br>
<br>　　注⑨索隐张揖曰：“据，直项也。骄骜，纵恣也。”据音据。骄音居召反。骜音五
到反。
<br>
<br>　　注⑩索隐躩以连卷。韦昭曰：“龙之形蝄也。”躩音起碧反。连卷音辇卷也。
<br>
<br>　　注⑾集解汉书音义曰：“赳螑，申颈低卬也。佁儗，不前也。”索隐孟康曰：“赳螑，申颈低头。”张揖曰；“赳螑，牙跳也。”赳音居幼反。螑音许救反。
<br>
<br>　　张揖曰；“仡，举头也。佁儗，不前也。”佁音□吏反。儗音鱼吏反也。
<br>
<br>　　注⑿索隐服虔曰：“马仰头，其口开，正孱颜也。”韦昭曰：“颜音吾板反。”
<br>
<br>　　诗云“两服上骧”，注云“骧，马”是也。
<br>
<br>　　注⒀集解徐广曰：“跮踱，乍前乍却也。跮音丑栗反。踱音□略反。輵，乌葛反。
辖音曷。绸，一作‘雕’。垫音他略反。”骃案：汉书音义曰“怵垫，走也。梁倚，相
着也”。索隐跮踱輵磍。张揖曰：“跮踱，疾行蝄。輵磍，前却也。”
<br>
<br>　　跮音褚栗反。踱音褚略反。輵音乌葛反。磍音曷。蜩蟉偃蹇。蜩音徒吊反。蟉音□
吊反。张揖曰：“偃蹇，却距也。”广雅曰：“偃蹇，夭矫之蝄。”张揖曰：“怵垫，奔走。梁倚，相着。”韦昭曰：“垫音笞略反。相如传云‘倏垫远去’，垫，视也。”
<br>
<br>　　注⒁集解徐广曰：“艐音介，至也。”索隐蓼音了。奡音五到反。小颜云：“叫奡，高举蝄。”踏音徒答反。艐音届。三仓云：“踏，着地。”孙炎云：“艐，古‘界’字也。”
<br>
<br>　　注⒂集解汉书音义曰：“蔑蒙，飞扬也。趡，走。”索隐□蒙。张揖曰：“□蒙，
飞扬也。趡，走蝄。”</span>
<br>
<br>　　邪绝少阳而登太阴兮，与真人乎相求。①互折窈窕以右转兮，横厉飞泉以正东。②
悉征灵圉而选之兮，部乘觽神于瑶光。③使五帝先导兮，④反太一而从陵阳。⑤左玄冥
而右含赖兮，⑥前陆离而后潏湟。⑦厮征伯侨⑧而役羡门兮，⑨属岐伯使尚方。⑩祝融
惊而跸御兮，⑾清雰气而后行。屯余车其万乘兮，綷云盖而树华旗。⑿使句芒其将行兮，
⒀吾欲往乎南嬉。
<br>
<br>　　<span style="font-size:10.5pt;color:'004060'">注①集解汉书音义曰：“少阳，东极；太阴，北极。邪度，东极而升北极者也。
<br>
<br>　　注②正义厉，渡也。张云：“飞泉，谷也，在昆仑山西南。”
<br>
<br>　　注③集解汉书音义曰：“摇光，北斗杓头第一星。”
<br>
<br>　　注④正义遵，导。应云“五帝，五畤，帝太魭之属也”。
<br>
<br>　　注⑤集解汉书音义曰：“仙人陵阳子明也。”正义天官书云：“中官天极星，其一
明者，太一常居也。”列仙传云：“子明于沛铚县旋溪钓得白龙，放之，后白龙来迎子
明去，止陵阳山上百余年，遂得仙也。”
<br>
<br>　　注⑥集解汉书音义曰：“含赖，黔嬴也，天上造化神名也。或曰水神。”
<br>
<br>　　注⑦集解汉书音义曰：“皆神名。”
<br>
<br>　　注⑧集解徐广曰：“燕人也，形解而仙也。”索隐应劭曰：“畼，役也。”张揖曰：
“王子乔也。”汉书郊祀志作“正伯侨”，此当别人，恐非王子乔也。
<br>
<br>　　注⑨正义张云：“羡门，碣石山上仙人羡门高也。”
<br>
<br>　　注⑩集解徐广曰：“岐伯，黄帝臣。”骃案：汉书音义曰“尚，主也。岐伯，黄帝
太医，属使主方药”。
<br>
<br>　　注⑾正义张云：“祝融，南方炎帝之佐也。兽身人面，乘两龙，应火正也。火正祝融警跸清氛气也。”
<br>
<br>　　注⑿索隐綷音祖内反。如淳曰：“綷，合也。合五彩云为盖也。”
<br>
<br>　　注⒀正义张云：“句芒，东方青帝之佐也。鸟身人面，乘两龙。”颜云：“将行，
领从者也。”</span>
<br>
<br>　　历唐尧于崇山兮，过虞舜于九疑。①纷湛湛②其差错兮，杂沓胶葛③以方驰。骚扰
冲苁④其相纷挐兮，滂濞泱轧洒以林离。钻罗列聚丛以茏茸兮，衍曼流烂坛以陆离。⑤
径入赖室之砰磷郁律兮，洞出鬼谷之塂礨嵬唛。⑥篃览八纮而观四荒兮，朅渡九江而越
五河。⑦经营炎火而浮弱水兮，⑧杭绝浮渚而涉流沙。⑨奄息总极泛滥水嬉兮，⑩使灵
娲鼓瑟而舞冯夷。⑾时若薆薆将混浊兮，召屏翳⑿诛风伯⒀而刑雨师。⒁西望昆仑
⒂之轧沕洸忽兮，直径驰乎三危。⒃排阊阖而入帝宫兮，⒄载玉女而与之归。⒅舒阆风
而摇集兮，⒆亢乌腾而一止。[二０]低回阴山翔以纡曲兮，[二一]吾乃今目睹西王母远
然白首。[二二]载胜而穴处兮，[二三]亦幸有三足乌为之使。[二四]必长生若此而不死
兮，虽济万世不足以喜。
<br>
<br>　　<span style="font-size:10.5pt;color:'004060'">注①正义张云：“崇山，狄山也。海外经云‘狄山，帝尧葬其阳’。九疑山，零陵
营道县，舜所葬处。”
<br>
<br>　　注②索隐音徒感反。
<br>
<br>　　注③索隐胶輵。广雅云：“胶輵，驱驰也。”
<br>
<br>　　注④索隐上昌勇反，下息□反。
<br>
<br>　　注⑤集解徐广曰：“坛音坦。”
<br>
<br>　　注⑥集解汉书音义曰：“鬼谷在北辰下，觽鬼之所聚也。楚辞曰‘赘鬼谷于北辰’
也。”正义唛，口骨反。礨音力罪反。嵬音乌回反。唛音回。张云：“塂礨嵬唛，不平
也。”
<br>
<br>　　注⑦正义颜云：“五色之河也。仙经云紫﹑碧﹑绛﹑青﹑黄之河也。”
<br>
<br>　　注⑧正义姚丞云：“大荒西经云昆仑之丘，其外有炎火之山，投物辄然。”括地志
云：“弱水有二原，俱出女国北阿俤达山，南流会于国北，又南历国北，东去一里，深
丈余，阔六十步，非乘舟不可济，流入海。阿俤达山一名昆仑山，其山为天柱，在雍州
西南一万五千三百七十里。”又云：“弱水在甘州张掖县南山下也。”
<br>
<br>　　注⑨集解汉书音义曰：“杭，船也。绝，渡也。浮渚，流沙中渚也。”
<br>
<br>　　注⑩集解汉书音义曰：“总极，葱领山也，在西域中也。”
<br>
<br>　　注⑾集解徐广曰：“娲，一作‘贻’。”骃案：汉书音义曰“灵娲，女娲也。冯夷，河伯字也。淮南子曰‘冯夷得道，以潜大川’”。正义姓冯名夷，以庚日溺死。河常以庚日好溺死人。
<br>
<br>　　注⑿正义应云：“屏翳，天神使也。”韦云：“雷师也。”
<br>
<br>　　注⒀正义张云：“风伯字飞廉。”
<br>
<br>　　注⒁正义沙州有雨师祠。
<br>
<br>　　注⒂正义张云：“海内经云昆仑去中国五万里，天帝之下都也。其山广袤百里，高
八万仞，增城九重，面九井，以玉为槛，旁有五门，开明兽守之。”括地志云：“昆仑
在肃州酒泉县南八十里。十六国春秋后魏昭成帝建国十年，凉张骏酒泉太守马岌上言：
‘酒泉南山即昆仑之体，周穆王见西王母，乐而忘归，即谓此山。有石室，王母堂，珠
玑镂饰，焕若神宫。’又删丹西河名云弱水，禹贡昆仑在临羌之西，即此明矣。”括地
志云：“又阿俤达山亦名建末达山，亦名昆仑山。恒河出其南吐师子口，经天竺入达山。
妫水今名为浒海，出于昆仑西北隅吐马口，经安息﹑大夏国入西海。黄河出东北隅吐牛
口，东北流经滥泽，潜出大积石山，至华山北，东入海。其三河去山入海各三万里。此
谓大昆仑，肃州谓小昆仑也。禹本纪云‘河出昆仑二千五百余里，日月所相隐避为光明
也’。”
<br>
<br>　　注⒃集解三危，山名也。正义括地志云：“三危山在沙州东南三十里。”
<br>
<br>　　注⒄正义韦昭云：“阊阖，天门也。淮南子曰‘西方曰西极之山，阊阖之门’。”
<br>
<br>　　注⒅正义张云：“玉女，青要、乘弋等也。”
<br>
<br>　　注⒆正义张云：“阆风在昆仑阊阖之中。楚辞云‘登阆风而譄马’也。”
<br>
<br>　　注[二０]集解汉书音义曰：“亢然高飞，如乌之腾也。”
<br>
<br>　　注[二一]正义张云：“阴山在大昆仑西二千七百里。”
<br>
<br>　　注[二二]集解徐广曰：“远音下沃反。”索隐远音鹤也。正义张云：“西王母，其
状如人，豹尾，虎齿，蓬鬓，远然白首。石城金穴，居其中。”
<br>
<br>　　注[二三]集解郭璞曰：“胜，玉胜也。”正义颜云：“胜*(代)*，妇人首饰也，汉
代谓之华胜也。”
<br>
<br>　　注[二四]正义张云：“三足乌，青乌也。主为西王母取食，在昆墟之北。”</span>
<br>
<br>　　回车朅来兮，绝道不周，①会食幽都。呼吸沆瀣*[兮]*餐朝霞*(兮)*，緃咀芝英兮
叽琼华。②嬐侵浔③而高纵兮，纷鸿涌而上厉。贯列缺之倒景兮，④涉丰隆之滂沛。⑤
驰游道而修降兮，⑥骛遗雾而远逝。迫区中之隘陜兮，舒节出乎北垠。遗屯骑于玄阙兮，
轶先驱于寒门。⑦下峥嵘而无地兮，上寥廓而无天。视眩眠而无见兮，听惝恍而无闻。
乘虚无而上假兮，超无友而独存。⑧
<br>
<br>　　<span style="font-size:10.5pt;color:'004060'">注①集解汉书音义曰：“不周山在昆仑东南。”
<br>
<br>　　注②集解徐广曰：“叽音祈，小食也。”骃案：韦昭曰“琼华，玉英”。
<br>
<br>　　注③集解徐广曰：“嬐音孅。”索隐汉书“嬐”作“僸”。僸，仰也，音襟。嬐音鱼锦反。
<br>
<br>　　注④集解汉书音义曰：“列缺，天闪也。倒景，日在下。”
<br>
<br>　　注⑤正义张云：“丰崇，云师也，淮南子云‘季春三月，丰崇乃出以将雨’。”案：丰崇将云雨，故云“滂沛”。
<br>
<br>　　注⑥正义游，游车也。道，道车也。修，长也。降，下也。
<br>
<br>　　注⑦集解汉书音义曰：“玄阙，北极之山。寒门，天北门。”
<br>
<br>　　注⑧集解徐广曰：“假音古下反，至也。”</span>
<br>
<br>　　相如既奏大人之颂，天子大说，飘飘有凌云之气，似游天地之闲意。
<br>
<br>　　相如既病免，家居茂陵。天子曰：“司马相如病甚，可往从悉取其书；若不然，后
失之矣。”使所忠①往，而相如已死，家无书。问其妻，对曰：“长卿固未尝有书也。
时时著书，人又取去，即空居。长卿未死时，为一卷书，曰有使者来求书，奏之。无他
书。”其遗札书言封禅事，奏所忠。忠奏其书，天子异之。
<br>
<br>　　其书曰：
<br>
<br>　　<span style="font-size:10.5pt;color:'004060'">注①索隐张揖曰：“使者姓名，见食货志。”正义姓所，名忠也。风俗通姓氏云：
“汉书有谏大夫所忠氏。”</span>
<br>
<br>　　伊上古之初肇，自昊穹兮生民，历撰①列辟，以迄于秦。率迩者踵武，②逖听者风
声。③纷纶葳蕤，④堙灭而不称者，不可胜数也。续昭夏，崇号谥，略可道者七十有二
君。⑤罔若淑而不昌，畴逆失而能存？⑥
<br>
<br>　　<span style="font-size:10.5pt;color:'004060'">注①集解徐广曰：“撰，一作‘选’。”索隐历选。文颖曰：“选，数之也。”
<br>
<br>　　注②集解徐广曰：“率，循也。迩，近也。武，夡也。循省近世之遗夡。”索隐案：
率，循也。迩，近也。言循览近代之事，则继迹可知也。
<br>
<br>　　注③集解徐广曰：“逖，远也。听察远古之风声。”索隐风声，风雅之声。以言听
远古之事，则着在风雅之声也。
<br>
<br>　　注④索隐纷纶威蕤。胡广曰：“纷，乱也。纶，没也。威蕤，委顿也。”张揖云：
“乱蝄。”
<br>
<br>　　注⑤集解汉书音义曰：“昭，明也。夏，大也。德明大，相继封禅于泰山者七十有
二人。”索隐七十有二君，韩诗外传及封禅书皆然。
<br>
<br>　　注⑥集解徐广曰：“若，顺也。”骃案：韦昭曰“畴，谁也。言顺善必昌，逆失必
亡”。</span>
<br>
<br>　　轩辕之前，遐哉邈乎，其详不可得闻也。五三六经①载籍之传，维见可观也。
<br>
<br>　　书曰“元首明哉，股肱良哉”。因斯以谈，君莫盛于唐尧，臣莫贤于后稷。后稷创
业于唐，公刘发夡于西戎，文王改制，爰周郅隆，②大行越成，③而后陵夷衰微，千载
无声，④岂不善始善终哉。然无异端，慎所由于前，谨遗教于后耳。故轨夡夷易，易遵
也；湛恩蒙涌，易丰也；宪度着明，易则也；垂统理顺，易继也。是以业隆于襁褓而崇
冠于二后。⑤揆厥所元，终都攸卒，⑥未有殊尤绝夡可考于今者也。然犹蹑梁父，登泰
山，建显号，施尊名。大汉之德，逢涌原泉，⑦沕潏漫衍，旁魄四塞，云?雾散，⑧上
畅九垓，下泝八埏。⑨怀生之类沾濡浸润，协气横流，武节飘逝，迩陜游原，迥阔泳沫，
⑩首恶湮没，闇昧昭晢，⑾昆虫凯泽，回首面内。⑿然后囿驺虞之珍髃，徼麋鹿之怪兽，
⒀迟一茎六穗于庖，⒁牺双觡共抵之兽，⒂获周余珍收龟于岐，⒃招翠黄乘龙于沼。⒄
鬼神接灵圉，宾于闲馆。⒅奇物谲诡，俶傥穷变。钦哉，符瑞臻兹，犹以为薄，不敢道
封禅。盖周跃鱼陨杭，休之以燎，⒆微夫斯之为符也，以登介丘，不亦恧乎！[二０]进
让之道，其何爽与？[二一]
<br>
<br>　　<span style="font-size:10.5pt;color:'004060'">注①索隐胡广云：“五，五帝也。三，三王也。六，六经也。”案：六经，诗、书、
礼、乐、易、春秋也。
<br>
<br>　　注②集解徐广曰：“‘郅’盖字误。皇甫谧曰‘王季徙郢’，故周书曰‘维王季宅
郢’。孟子称‘文王*(生)**[卒]*于毕郢’。或者‘郅’字宜为‘郢’乎？或为‘胵’，
北地有郁郅县。胵，大也，音质。”骃案：汉书音义曰“郅，至也”。
<br>
<br>　　索隐爰，于，及也。郅，大也。隆，盛也。应劭曰“郅，至也”。樊光云“郅，可
见之大也”。徐及皇甫之说皆非也。以言文王改制，及周而大盛也。
<br>
<br>　　注③集解汉书音义曰：“行，道也。文王始开王业，改正朔，易服色，太平之道于
是成矣。”索隐案：行，道也。越，于也。以言道德大行，于是而成之也。
<br>
<br>　　注④集解徐广曰：“周之王四海，千载之后声教乃绝。”骃案：韦昭曰“无恶声”。
<br>
<br>　　注⑤集解汉书音义曰：“襁褓谓成王也。二后谓文、武也。周公负成王致太平，功
德冠于文武者，道成法易故也。”
<br>
<br>　　注⑥集解汉书音义曰：“都，于；卒，终也。”
<br>
<br>　　注⑦集解韦昭曰：“汉德逢涌如泉原也。”索隐逢源泉。张揖曰：“逢，遇也。喻其德盛若遇泉源之流也。”又作“峰”，读曰烽。胡广曰：“自此已下，论汉家之德也。”
<br>
<br>　　注⑧集解徐广曰：“?音布。”
<br>
<br>　　注⑨集解徐广曰：“音衍。”骃案：汉书音义曰“畅，达；垓，重也。泝，流也。
埏音延，地之际也。言其德上达于九重之天，下流于地之八际也”。
<br>
<br>　　注⑩集解汉书音义曰：“迩，近；原，本也。迥，远；阔，广也。泳，浮也。恩德比之于水，近者游其原，远者浮其沫。”
<br>
<br>　　注⑾集解汉书音义曰：“始为恶者皆湮灭。闇昧，喻夷狄皆化。”
<br>
<br>　　注⑿集解韦昭曰：“面，向也。”
<br>
<br>　　注⒀集解汉书音义曰：“徼，遮也。麋鹿得其奇怪者，谓获白麟也。”
<br>
<br>　　注⒁集解徐广曰：“迟，瑞禾也。”骃案：汉书音义曰“谓嘉禾之米，于庖厨以供
祭祀”。索隐迟一茎六蕙。郑玄云：“迟，择也。”说文云：“嘉禾一名迟。”字林云：“禾一茎六蕙谓之迟也。”
<br>
<br>　　注⒂集解徐广曰：“抵音底。”骃案：汉书音义曰“牺，牲也。觡，角也。底，本也。武帝获白麟，两角共一本，因以为牲也”。
<br>
<br>　　注⒃集解徐广曰：“一作‘放龟’。”骃案：汉书音义曰“余珍，得周鼎也。岐，水名也”。索隐余珍，案谓得周鼎也。
<br>
<br>　　注⒄集解汉书音义曰：“翠黄，乘黄也。龙翼马身，黄帝乘之而登仙。言见乘黄而
招呼之。礼乐志曰‘訾黄其何不来下’。余吾渥洼水中出神马，故曰乘龙于沼。”索隐
服虔云“龙翠色”。又云“即乘黄也。乘四龙也”。周书云“乘黄似狐，背上有两角”
也。
<br>
<br>　　注⒅集解徐广曰：“言至德与神明通接，故灵圉为宾旅于闲馆矣。”郭璞曰：“灵圉，仙人名也。”
<br>
<br>　　注⒆索隐杭，舟也。胡广云：“武王渡河，白鱼入于王舟，俯取以燎。陨，坠之于
舟中也。”
<br>
<br>　　注[二０]集解汉书音义曰：“介，大；丘，山也。言周以白鱼为瑞，登太山封禅，
不亦臱乎！”
<br>
<br>　　注[二一]集解徐广曰：“爽，差异也。”骃案：汉书音义曰“进，周也。让，汉也。
言周未可封禅而封禅为进，汉可封禅而不封禅为让也”。索隐何其爽与。爽犹差也。言
周未可封而封，汉可封而不封，为进让之道皆差之也。</span>
<br>
<br>　　于是大司马进曰：“陛下仁育髃生，义征不憓，①诸夏乐贡，百蛮执贽，德侔往初，
功无与二，休烈浃洽，符瑞觽变，期应绍至，不特创见。②意者泰山、梁父设坛场望幸，
③盖号以况荣，④上帝垂恩储祉，将以荐成，⑤陛下谦让而弗发也。挈三神之驩，⑥缺
王道之仪，髃臣恧焉。或谓且天为质闇，珍符固不可辞；⑦若然辞之，是泰山靡记而梁
父靡几也。⑧亦各并时而荣，咸济世而屈，⑨说者尚何称于后，⑩而云七十二君乎？夫
修德以锡符，奉符以行事，不为进越。⑾故圣王弗替，而修礼地只，谒款天神，⑿勒功
中岳，以彰至尊，舒盛德，发号荣，受厚福，以浸黎民也。皇皇哉斯事！
<br>
<br>　　天下之壮观，王者之丕业，不可贬也。愿陛下全之。而后因杂荐绅先生之略术，使
获耀日月之末光绝炎，以展采错事，⒀犹兼正列其义，校饬厥文，作春秋一艺，⒁将袭
旧六为七，⒂摅之无穷，⒃俾万世得激清流，扬微波，蜚英声，腾茂实。⒄前圣之所以
永保鸿名而常为称首者用此，⒅宜命掌故悉奏其义而览焉。”⒆
<br>
<br>　　<span style="font-size:10.5pt;color:'004060'">注①集解汉书音义曰：“大司马，上公也，故先进议。憓音惠，顺也。”
<br>
<br>　　注②集解徐广曰：“不但初显符瑞而已，盖将终以封禅之事。”索隐文颖曰：“不独一物，造次见之。”胡广云：“符瑞觽多，应期相继而至也。”
<br>
<br>　　注③索隐设坛场望幸华。案：诸本或作“望华盖”。华盖，星名，在紫微太帝之上。
今言望华盖、太帝耳。且言设坛场望幸者，望圣帝之临幸也，义亦两通。
<br>
<br>　　而孟康、服虔注本皆云“望幸”下有“华”字，而挚虞流别集则唯云“望幸”，当
是也，于义易通。直以后人见“幸”下有“盖”字，又“幸”字似“华”字，因疑惑，
遂定“华”字，使之误也。
<br>
<br>　　注④集解徐广曰：“以况受上天之荣为名号。”索隐案：文颖曰“盖，合也。言考合前代之君，揆其荣而相比况而为号也”。大颜云“盖，语辞也。言盖欲纪功立号，受天之况赐荣名也”。于义为惬。然其文云“盖”，词义典质，又上与“幸”字
连文，致令有“华盖”之谬也。
<br>
<br>　　注⑤集解徐广曰：“以觽瑞物初至封禅处，荐之上天，告成功也。”索隐荐，案汉
书作“庆”，义亦通也。
<br>
<br>　　注⑥集解徐广曰：“挈犹言垂也。”骃案：韦昭曰“挈，缺也。三神，上帝、泰山、
梁父也”。索隐案：徐氏云“挈犹垂”，非也。应劭作“绝”，李奇、韦昭作“阙”，
意亦不远。三神，韦昭以为上帝、太山、梁父，如淳谓地只、天神、山岳也。
<br>
<br>　　注⑦集解汉书音义曰：“言天道质昧，以符瑞见意，不可辞让也。”索隐孟康曰：
“言天道质昧，以符瑞见意，不可辞让也。”
<br>
<br>　　注⑧集解汉书音义曰：“太山之上无所表记，梁父坛场无所庶几。”索隐案：几音冀。
<br>
<br>　　注⑨集解汉书音义曰：“屈，绝之也。言古帝王但作一时之荣，毕代而绝也。”
<br>
<br>　　注⑩集解徐广曰：“若无封禅之遗夡，则荣尽于当时，至于历世之后，人何所述？”
<br>
<br>　　注⑾索隐文颖曰：“越，踰也。不为苟进踰礼也。”
<br>
<br>　　注⑿集解汉书音义曰：“款，诚也。谒告之报诚也。”
<br>
<br>　　注⒀集解徐广曰：“错音厝。”骃案：汉书音义曰“采，官也。使诸儒记功着业，
得鷪日月末光殊绝之用，以展其官职，设厝其事业者也”。
<br>
<br>　　注⒁集解徐广曰：“校，一作‘祓’。祓犹拂也，音废也。”骃案：汉书音义曰
“春秋者，正天时，列人事，诸儒既得展事业，因兼正天时，列人事，□述大义为一经”。
<br>
<br>　　注⒂集解韦昭曰：“今汉书增一，仍旧六为七也。”
<br>
<br>　　注⒃集解徐广曰：“摅，一作‘胪’。胪，□也。”索隐广雅云：“摅，张舒也。”
<br>
<br>　　注⒄索隐胡广曰：“飞扬英华之声，腾驰茂盛之实也。”
<br>
<br>　　注⒅索隐案：谓用此封禅。
<br>
<br>　　注⒆集解汉书音义曰：“掌故，太史官属，主故事也。”</span>
<br>
<br>　　于是天子沛然改容，曰：“愉乎，朕其试哉！”乃迁思回虑，总公卿之议，询封禅
之事，诗大泽之博，广符瑞之富。①乃作颂曰：
<br>
<br>　　<span style="font-size:10.5pt;color:'004060'">注①集解汉书音义曰：“诗，歌咏功德也，下四章之颂也。大泽之博，谓‘自我天
覆，云之油油’。广符瑞之富，谓‘斑斑之兽’以下三章，言符瑞广大富饶也。”</span>
<br>
<br>　　自我天覆，云之油油。①甘露时雨，厥壤可游。滋液渗漉，②何生不育；嘉自我天覆，云之油油。①甘露时雨，厥壤可游。滋液渗漉，②何生不育；嘉谷六穗，我穑曷蓄。③
<br>
<br>　　<span style="font-size:10.5pt;color:'004060'">注①集解汉书音义曰：“油油，云行貌。孟子曰‘油然作云，沛然下雨’。”
<br>
<br>　　注②集解徐广曰：“渗音色荫反。”索隐案：说文云“渗漉，水下流之蝄也”。
<br>
<br>　　注③集解徐广曰：“何所畜邪？畜嘉谷。”</span>
<br>
<br>　　非唯雨之，又润泽之；非唯濡之，泛?濩之。①万物熙熙，怀而慕思。名山非唯雨
之，又润泽之；非唯濡之，泛?濩之。①万物熙熙，怀而慕思。名山显位，望君之来。
②君乎君乎，侯不迈哉！③
<br>
<br>　　<span style="font-size:10.5pt;color:'004060'">注①集解徐广曰：“古‘布’字作‘?’。”索隐胡广曰：“泛，普也。言雨泽非
偏于我，普篃布散，无所不濩之也。”
<br>
<br>　　注②集解韦昭曰：“名山，大山也。显位，封禅也。”
<br>
<br>　　注③索隐李奇云：“侯，何也。言君何不行封禅之事也。”案：迈训行也。如淳云
“侯，维也”。</span>
<br>
<br>　　般般之兽，①乐我君囿；白质黑章，其仪可*(嘉)**[喜]*；旼旼睦睦，君子之般般
之兽，①乐我君囿；白质黑章，其仪可*(嘉)**[喜]*；旼旼睦睦，君子之能。②盖闻其
声，今观其来。厥涂靡踪，天瑞之征。③兹亦于舜，虞氏以兴。④
<br>
<br>　　<span style="font-size:10.5pt;color:'004060'">注①索隐案：般般，文彩之蝄也，音班。胡广曰“谓驺虞也”。
<br>
<br>　　注②集解徐广曰：“旼音旻，和貌也。能，一作‘态’。”骃案：汉书音义曰“旻
和穆敬，言和且敬，有似君子”。索隐旼音旻。
<br>
<br>　　注③集解徐广曰：“其所来路非有夡，盖自天降瑞，不行而至也。”
<br>
<br>　　注④索隐文颖曰：“舜百兽率舞，则驺虞亦在其中者已。”</span>
<br>
<br>　　三濯濯之麟，①游彼灵畤。②孟冬十月，君俎郊祀。驰我君舆，帝以享祉。
<br>
<br>　　三代之前，盖未尝有。
<br>
<br>　　<span style="font-size:10.5pt;color:'004060'">注①索隐诗人云“麀鹿濯濯”，注云“濯濯，嬉游蝄”也。
<br>
<br>　　注②集解汉书音义曰：“武帝祠五畤，获白麟，故言游灵畤。”</span>
<br>
<br>　　宛宛黄龙，①兴德而升；采色炫耀，熿炳辉煌。②正阳显见，③觉寤黎烝。宛宛黄
龙，①兴德而升；采色炫耀，熿炳辉煌。②正阳显见，③觉寤黎烝。于传载之，云受命所乘。④
<br>
<br>　　<span style="font-size:10.5pt;color:'004060'">注①索隐胡广曰：“屈伸也。”
<br>
<br>　　注②集解徐广曰：“熿音晃。辉音魂。”
<br>
<br>　　注③索隐文颖曰：“阳，明也。谓南面受朝也。”
<br>
<br>　　注④索隐如淳云：“书传所载，揆其比类，以为汉土德，黄龙为之应，见之于成纪，
故云受命所乘也。”</span>
<br>
<br>　　厥之有章，不必谆谆。①依类托寓，谕以封峦。②厥之有章，不必谆谆。①依类托
寓，谕以封峦。②
<br>
<br>　　<span style="font-size:10.5pt;color:'004060'">注①集解徐广曰：“谆，止纯反。告之丁宁。”骃案：汉书音义曰“天之所命，表
以符瑞，章明其德，不必谆谆然有语言也。
<br>
<br>　　注②集解汉书音义曰：“寓，寄也。峦，山也。言依事类托寄，以喻封禅者。”</span>
<br>
<br>　　披艺观之，天人之际已交，上下相发允答。圣王之德，兢兢翼翼也。故曰“兴必虑
衰，安必思危”。是以汤武至尊严，不失肃祗；舜在假典，①顾省厥遗：此之谓也。
<br>
<br>　　<span style="font-size:10.5pt;color:'004060'">注①集解徐广曰：“假，大也。”</span>
<br>
<br>　　司马相如既卒①五岁，天子始祭后土。八年而遂先礼中岳，②封于太山，③至梁父
禅肃然。④
<br>
<br>　　<span style="font-size:10.5pt;color:'004060'">注①集解徐广曰：“元狩五年也。”
<br>
<br>　　注②正义嵩高也，在洛州阳城县西北二十二里。
<br>
<br>　　注③正义在兖州博城县西北三十里。
<br>
<br>　　注④集解徐广曰：“小山，在泰山下趾东北。”</span>
<br>
<br>　　相如他所着，若遗平陵侯①书﹑与五公子相难﹑草木书篇不采，采其尤着公卿者云。
<br>
<br>　　<span style="font-size:10.5pt;color:'004060'">注①集解徐广曰：“苏建也。”</span>
<br>
<br>　　太史公曰：春秋推见至隐，①易本隐之以显，②大雅言王公大人而德逮黎庶，③小
雅讥小己之得失，其流及上。④所以言虽外殊，其合德一也。相如虽多虚辞滥说，然其
要归引之节俭，此与《诗》之风谏何异！杨雄以为靡丽之赋，劝百风一，犹弛骋郑卫之声，
曲终而奏雅，不已亏乎？余采其语可论者着于篇。
<br>
<br>　　<span style="font-size:10.5pt;color:'004060'">注①集解韦昭曰：“推见事至于隐讳，谓若晋文召天子，经言‘狩河阳’之属。”
<br>
<br>　　索隐李奇曰：“隐犹微也。言其义彰而文微，若隐公见弒，而经不书，讳之。”
<br>
<br>　　韦昭曰：“推见事至于隐讳，谓若晋文召天子，经言‘狩河阳’之属。”
<br>
<br>　　注②集解韦昭曰：“易本隐微妙，出为人事乃显著也。”索隐韦昭曰：“易本阴阳
之微妙，出为人事乃更昭著也。”虞喜志林曰：“春秋以人事通天道，是推见以至隐也。
易以天道接人事，是本隐以之明显也。”
<br>
<br>　　注③集解韦昭曰：“先言王公大人之德，乃后及觽庶也。”索隐文颖曰：“大雅先
言大人王公之德，后及觽庶。”
<br>
<br>　　注④集解韦昭曰：“小雅之人志狭小，先道己之忧苦，其流乃及上政之得失者。”
<br>
<br>　　索隐文颖曰：“小雅之人材志狭小，先道己之忧苦，其末流及上政之得失也。故礼
纬云小雅讥己得失，及之于上也。”</span>
<br>
<br>　　【索隐述赞】相如纵诞，窃赀卓氏。其学无方，其才足倚。子虚过咤，上林非侈。
四马还邛，百金献伎。惜哉封禅，遗文卓尔。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="118.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/117b.htm by HTTrack Website Copier/3.x [XR&CO'2007], Thu, 21 Mar 2013 05:04:22 GMT -->
</html>
