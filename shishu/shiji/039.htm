<html>

<!-- Mirrored from www.my285.com/shishu/shiji/039.htm by HTTrack Website Copier/3.x [XR&CO'2007], Thu, 21 Mar 2013 03:59:27 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十九&nbsp;&nbsp;晋世家
　第九
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　晋唐叔虞者，①周武王子而成王弟。初，武王与叔虞母会时，②梦天谓武王曰： 
“余命女生子，名虞，余与之唐。”及生子，文在其手曰“虞”，故遂因命之曰虞。 
<br>
<br>　　<span style="font-size:10.5pt;color:'004060'">注①索隐按：太叔以梦及手文而名曰虞，至成王诛唐之后，因戏削桐而封之。 
<br>
<br>　　叔，字也，故曰唐叔虞。而唐有晋水，至子燮改其国号曰晋侯。然晋初封于唐，故 
称晋唐叔虞也。且唐本尧后，封在夏墟，而都于鄂。鄂，今在大夏是也。及成王灭唐之 
后，乃分徙之于许﹑郢之闲，故春秋有唐成公是也，即今之唐州也。 
<br>
<br>　　注②集解左传曰：“邑姜方娠太叔。”服虔曰：“邑姜，武王后，齐太公女也。”</span> 
<br>
<br>　　武王崩，成王立，唐有乱，①周公诛灭唐。成王与叔虞戏，削桐叶为珪以与叔虞， 
曰：“以此封若。”史佚因请择日立叔虞。成王曰：“吾与之戏耳。”史佚曰：“天子 
无戏言。言则史书之，礼成之，乐歌之。”于是遂封叔虞于唐。唐在河﹑汾之东，方百 
里，故曰唐叔虞。②姓姬氏，字子于。 
 
<br>
<br>　　<span style="font-size:10.5pt;color:'004060'">注①正义括地志云：“故唐城在绛州翼城县西二十里，即尧裔子所封。春秋云夏孔 
甲时，有尧苗裔刘累者，以豢龙事孔甲，夏后嘉之，赐氏御龙，以更豕韦之后。龙一雌 
死，潜醢之以食夏后；既而使求之，惧而迁于鲁县。夏后*(召孟)**[盖]*别封刘累之孙 
于大夏之墟为侯。至周成王时，唐人作乱，成王灭之，而封大叔，更迁唐人子孙于杜， 
谓之杜伯，即范□所云‘在周为唐杜氏’。按：鲁县汝州鲁山县是。今随州枣阳县东南一百五十里上唐乡故城即*[是]*。后子孙徙于唐。” 
<br>
<br>　　注②集解世本曰：“居鄂”。宋忠曰：“鄂地今在大夏。”正义括地志云：“故鄂 
城在慈州昌宁县东二里。”按：与绛州夏县相近。禹都安邑，故城在县东北十五里，故 
云“在大夏”也。然封于河﹑汾二水之东，方百里，正合在晋州平阳县，不合在鄂，未 
详也。</span> 
<br>
<br>　　唐叔子燮，是为晋侯。①晋侯子宁族，②是为武侯。武侯之子服人，是为成侯。成 
侯子福，③是为厉侯。厉侯之子宜臼，是为靖侯。靖侯已来，年纪可推。自唐叔至靖侯 
五世，无其年数。 
 
<br>
<br>　　<span style="font-size:10.5pt;color:'004060'">注①正义燮，先牒反。括地志云：“故唐城在并州晋阳县北二里。城记云尧筑也。 
*[徐才]*宗国都城记云‘唐叔虞之子燮父徙居晋水傍。今并理故唐城。唐者，即燮父所 
徙之处，其城南半入州城，中削为坊，城墙北半见在’。毛诗谱云‘叔虞子燮父以尧墟 
南有晋水，改曰晋侯’。” 
<br>
<br>　　注②索隐系本作“曼期”，谯周作“曼旗”也。 
<br>
<br>　　注③索隐系本作“辐”字。</span> 
<br>
<br>　　靖侯十七年，周厉王迷惑暴虐，国人作乱，厉王出奔于彘，大臣行政，故曰“共和”。 
① 
 
<br>
<br>　　<span style="font-size:10.5pt;color:'004060'">注①正义厉王奔彘，周﹑召和其百姓行政，号曰“共和”。</span> 
<br>
<br>　　十八年，靖侯卒，子厘侯司徒立。厘侯十四年，周宣王初立。十八年，厘侯卒，子 
献侯籍①立。献侯十一年卒，子穆侯费王②立。 
 
<br>
<br>　　<span style="font-size:10.5pt;color:'004060'">注①索隐系本及谯周皆作“苏”。 
<br>
<br>　　注②索隐邹诞本作“弗生”，或作“垊王”，并音秘。</span> 
<br>
<br>　　穆侯四年，取齐女姜氏为夫人。七年，伐条。生太子仇。①十年，伐千亩，有功。 
②生少子，名曰成师。③晋人师服曰：④“异哉，君之命子也！ 
    太子曰仇，仇者雠也。少子曰成师，成师大号，成之者也。名，自命也；物，自定 
也。今适庶名反逆，此后晋其能毋乱乎？” 
 
<br>
<br>　　<span style="font-size:10.5pt;color:'004060'">注①集解杜预曰：“条，晋地。” 
<br>
<br>　　注②集解杜预曰：“西河介休县南有地名千亩。” 
<br>
<br>　　注③集解杜预曰：“意取能成其觽也。” 
<br>
<br>　　注④集解贾逵曰：“晋大夫。”</span> 
<br>
<br>　　二十七年，穆侯卒，弟殇叔自立，太子仇出奔。殇叔三年，周宣王崩。四年，穆侯 
太子仇率其徒袭殇叔而立，是为文侯。 
<br>
<br>　　文侯十年，周幽王无道，犬戎杀幽王，周东徙。而秦襄公始列为诸侯。 
<br>
<br>　　三十五年，文侯仇卒，子昭侯伯立。 
<br>
<br>　　昭侯元年，封文侯弟成师于曲沃。①曲沃邑大于翼。翼，晋君都邑也。②成师封曲 
沃，号为桓叔。靖侯庶孙栾宾③相桓叔。桓叔是时年五十八矣，好德，晋国之觽皆附焉。 
君子曰：“晋之乱其在曲沃矣。末大于本而得民心，不乱何待！” 
 
<br>
<br>　　<span style="font-size:10.5pt;color:'004060'">注①索隐河东之县名，汉武帝改曰闻喜也。 
<br>
<br>　　注②索隐翼本晋都也，自孝侯已下一号翼侯，平阳绛邑县东翼城是也。 
<br>
<br>　　注③正义世本云栾叔宾父也。</span> 
<br>
<br>　　七年，晋大臣潘父弒其君昭侯而迎曲沃桓叔。桓叔欲入晋，晋人发兵攻桓叔。 
<br>
<br>　　桓叔败，还归曲沃。晋人共立昭侯子平为君，是为孝侯。诛潘父。 
<br>
<br>　　孝侯八年，曲沃桓叔卒，子钏①代桓叔，是为曲沃庄伯。孝侯十五年，曲沃庄伯弒 
其君晋孝侯于翼。晋人攻曲沃庄伯，庄伯复入曲沃。晋人复立孝侯子蜔②为君，是为鄂 
侯。 
 
<br>
<br>　　<span style="font-size:10.5pt;color:'004060'">注①索隐音时战反。又音善，又音汣。 
<br>
<br>　　注②索隐系本作“蜔”，而他本亦有作“都”。正义音丘戟反。</span> 
<br>
<br>　　鄂侯二年，鲁隐公初立。 
<br>
<br>　　鄂侯六年卒。曲沃庄伯闻晋鄂侯卒，乃兴兵伐晋。周平王使虢公将兵伐曲沃庄伯， 
庄伯走保曲沃。晋人共立鄂侯子光，是为哀侯。 
<br>
<br>　　哀侯二年曲沃庄伯卒，子称代庄伯立，①是为曲沃武公。哀侯六年，鲁弒其君隐公。 
哀侯八年，晋侵陉廷。②陉廷与曲沃武公谋，九年，伐晋于汾旁，③虏哀侯。晋人乃立 
哀侯子小子为君，是为小子侯。④ 
 
<br>
<br>　　<span style="font-size:10.5pt;color:'004060'">注①正义称，尺证反。 
<br>
<br>　　注②集解贾逵曰：“翼南鄙邑名。” 
<br>
<br>　　注③正义白郎反。汾水之旁。 
<br>
<br>　　注④集解礼记曰：“天子未除丧曰余小子，生名之，死亦名之。”郑玄曰：“晋有 
小子侯，是取之天子也。”</span> 
<br>
<br>　　小子元年，曲沃武公使韩万杀所虏晋哀侯。①曲沃益强，晋无如之何。 
 
<br>
<br>　　<span style="font-size:10.5pt;color:'004060'">注①集解贾逵曰：“韩万，曲沃桓叔之子，庄伯弟。”</span> 
<br>
<br>　　晋小子之四年，曲沃武公诱召晋小子杀之。周桓王使虢仲①伐曲沃武公，武公入于 
曲沃，乃立晋哀侯弟缗为晋侯。 
 
<br>
<br>　　<span style="font-size:10.5pt;color:'004060'">注①正义马融云：“周武王克商，封文王异母弟虢仲于夏阳。”</span> 
<br>
<br>　　晋侯缗四年，宋执郑祭仲而立突为郑君。晋侯十九年，齐人管至父弒其君襄公。 
<br>
<br>　　晋侯二十八年，齐桓公始霸。曲沃武公伐晋侯缗，灭之，尽以其宝器赂献于周厘王。 
厘王命曲沃武公为晋君，列为诸侯，于是尽并晋地而有之。 
<br>
<br>　　曲沃武公已即位三十七年矣，更号曰晋武公。晋武公始都晋国，前即位曲沃，通年 
三十八年。 
<br>
<br>　　武公称者，先晋穆侯曾孙也，①曲沃桓叔孙也。桓叔者，始封曲沃。武公，庄伯子 
也。自桓叔初封曲沃以至武公灭晋也，凡六十七岁，而卒代晋为诸侯。 
<br>
<br>　　武公代晋二岁，卒。与曲沃通年，即位凡三十九年而卒。子献公诡诸立。 
 
<br>
<br>　　<span style="font-size:10.5pt;color:'004060'">注①索隐晋有两穆侯，言先，以别后也。</span> 
<br>
<br>　　献公元年，周惠王弟颓攻惠王，惠王出奔，居郑之栎邑。① 
 
<br>
<br>　　<span style="font-size:10.5pt;color:'004060'">注①索隐栎，郑邑，今河南阳翟是也。故郑之十邑有栎有华也。</span> 
<br>
<br>　　五年，伐骊戎，得骊姬﹑①骊姬弟，俱爱幸之。 
 
<br>
<br>　　<span style="font-size:10.5pt;color:'004060'">注①集解韦昭曰：“西戎之别在骊山也。”</span> 
<br>
<br>　　八年，士蒍说公①曰：“故晋之髃公子多，不诛，乱且起。”乃使尽杀诸公子，而 
城聚都之，②命曰绛，始都绛。③九年，晋髃公子既亡奔虢，虢以其故再伐晋，弗克。 
十年，晋欲伐虢，士蒍曰：“且待其乱。” 
 
<br>
<br>　　<span style="font-size:10.5pt;color:'004060'">注①集解贾逵曰：“士蒍，晋大夫。” 
<br>
<br>　　注②集解贾逵曰：“聚，晋邑。” 
<br>
<br>　　注③索隐春秋庄二十六年传“士蒍城绛”是也。杜预曰“今平阳绛邑县”。应劭曰 
“绛水出西南”也。</span> 
<br>
<br>　　十二年，骊姬生奚齐。献公有意废太子，乃曰：“曲沃吾先祖宗庙所在，而蒲边秦， 
屈边翟，①不使诸子居之，我惧焉。”于是使太子申生居曲沃，公子重耳居蒲，公子夷 
吾居屈。献公与骊姬子奚齐居绛。晋国以此知太子不立也。太子申生，其母齐桓公女也， 
曰齐姜，早死。申生同母女弟为秦穆公夫人。重耳母，翟之狐氏女也。夷吾母，重耳母 
女弟也。献公子八人，而太子申生﹑重耳﹑夷吾皆有贤行。及得骊姬，乃远此三子。 
 
<br>
<br>　　<span style="font-size:10.5pt;color:'004060'">注①集解韦昭曰：“蒲，今蒲阪；屈，北屈：皆在河东。”杜预曰：“蒲，今平阳蒲子县是也。”</span> 
<br>
<br>　　十六年，晋献公作二军。①公将上军，太子申生将下军，赵夙御戎，毕万为右，伐 
灭霍，灭魏，灭耿。②还，为太子城曲沃，赐赵夙耿，赐毕万魏，以为大夫。士蒍曰： 
“太子不得立矣。分之都城，③而位以卿，④先为之极，⑤又安得立！不如逃之，无使 
罪至。为吴太伯，不亦可乎，⑥犹有令名。”⑦太子不从。卜偃曰：“毕万之后必大。 
⑧万，盈数也；魏，大名也。⑨以是始赏，天开之矣。⑩天子曰兆民，诸侯曰万民，今 
命之大，以从盈数，其必有觽。”⑾初，毕万卜仕于晋国，遇屯之比。⑿辛廖占之曰： 
“吉。⒀屯固比入，吉孰大焉。⒁其后必蕃昌。” 
 
<br>
<br>　　<span style="font-size:10.5pt;color:'004060'">注①集解左传曰王使虢公命曲沃伯以一军，为晋侯。今始为二军。 
<br>
<br>　　注②集解服虔曰：“三国皆姬姓，魏在晋之蒲阪河东也。”杜预曰：“平阳皮氏县 
东南有耿乡，永安县东北有霍太山也。”索隐按：永安县西南汾水西有霍城，古霍国； 
有霍水，出霍太山。地理志河东河北县，古魏国。地记亦以为然。 
<br>
<br>　　服虔云在蒲阪，非也。地记又曰皮氏县汾水南耿城，是故耿国也。 
<br>
<br>　　注③集解服虔曰：“邑有先君之主曰都。” 
<br>
<br>　　注④集解贾逵曰：“谓将下军也。” 
<br>
<br>　　注⑤集解服虔曰：“言其禄位极尽于此也。” 
<br>
<br>　　注⑥集解王肃曰：“太伯知天命在王季，奔吴不反。” 
<br>
<br>　　注⑦集解王肃曰：“虽去犹可有令名，何与其坐而及祸也。” 
<br>
<br>　　注⑧集解贾逵曰：“卜偃，晋掌卜大夫郭偃。” 
<br>
<br>　　注⑨集解服虔曰：“数从一至万为满。魏喻巍，巍，高大也。” 
<br>
<br>　　注⑩集解服虔曰：“以魏赏毕万，是为天开其福。” 
<br>
<br>　　注⑾集解杜预曰：“以魏从万，有觽多之象。” 
<br>
<br>　　注⑿集解贾逵曰：“震下坎上屯，坤下坎上比。屯初九变之比。” 
<br>
<br>　　注⒀集解贾逵曰：“辛廖，晋大夫。” 
<br>
<br>　　注⒁集解杜预曰：“屯，险难也，所以为坚固。比，亲密，所以得入。”</span> 
<br>
<br>　　十七年，晋侯使太子申生伐东山。①里克谏献公曰：②“太子奉頉祀社稷之粢盛， 
以朝夕视君膳者也，③故曰頉子。君行则守，有守则从，④从曰抚军，⑤守曰监国，古 
之制也。夫率师，专行谋也；⑥誓军旅，⑦君与国政之所图也：⑧非太子之事也。师在 
制命而已，⑨禀命则不威，专命则不孝，故君之嗣适不可以帅师。君失其官，⑩率师不 
威，将安用之？”⑾公曰：“寡人有子，未知其太子谁立。”里克不对而退，见太 
子。太子曰：“吾其废乎？”里克曰：“太子勉之！教以军旅，⑿不共是惧，何故废乎？ 
且子惧不孝，毋惧不得立。⒀修己而不责人，则免于难。”太子帅师，公衣之偏衣，⒁ 
佩之金玦。⒂里克谢病，不从太子。太子遂伐东山。 
 
<br>
<br>　　<span style="font-size:10.5pt;color:'004060'">注①集解贾逵曰：“东山，赤狄别种。” 
<br>
<br>　　注②集解贾逵曰：“里克，晋卿里季也。” 
<br>
<br>　　注③集解服虔曰：“厨膳饮食。” 
<br>
<br>　　注④集解服虔曰：“有代太子守则从之。” 
<br>
<br>　　注⑤集解服虔曰：“助君抚循军士。” 
<br>
<br>　　注⑥集解杜预曰：“率师者必专谋军事。” 
<br>
<br>　　注⑦集解杜预曰：“宣号令。” 
<br>
<br>　　注⑧集解贾逵曰：“国政，正卿也。” 
<br>
<br>　　注⑨集解杜预曰：“命，将军所制。” 
<br>
<br>　　注⑩集解杜预曰：“太子统师，是失其官也。” 
<br>
<br>　　注⑾集解杜预曰：“专命则不孝，是为师必不威也。” 
<br>
<br>　　注⑿集解贾逵曰：“将下军。” 
<br>
<br>　　注⒀集解服虔曰：“不得立己也。” 
<br>
<br>　　注⒁集解服虔曰：“偏裻之衣，偏异色，驳不纯，裻在中，左右异，故曰偏衣。” 
杜预曰：“偏衣左右异色，其半似公服。”韦昭曰：“偏，半也。分身之半以授太子。” 
正义上“衣”去声，下“衣”如字。 
<br>
<br>　　注⒂集解服虔曰：“以金为玦也。”韦昭曰：“金玦，兵要也。”正义玦音决。</span> 
    <br>
<br>　　十九年，献公曰：“始吾先君庄伯、武公之诛晋乱，而虢常助晋伐我，①又匿晋亡 
公子，果为乱。弗诛，后遗子孙忧。”乃使荀息以屈产之乘②假道于虞。 
    <br>
<br>　　虞假道，遂伐虢，③取其下阳以归。④ 
 
<br>
<br>　　<span style="font-size:10.5pt;color:'004060'">注①正义言虢助晋伐曲沃也。 
<br>
<br>　　注②集解何休曰：“屈产，出名马之地。乘，备驷也。” 
<br>
<br>　　注③集解贾逵曰：“虞在晋南，虢在虞南。” 
<br>
<br>　　注④集解服虔曰：“下阳，虢邑也，在大阳东北三十里。谷梁传曰下阳，虞、虢之 
塞邑。”</span> 
<br>
<br>　　献公私谓骊姬曰：“吾欲废太子，以奚齐代之。”骊姬泣曰：“太子之立，诸侯皆 
已知之，而数将兵，百姓附之，柰何以贱妾之故废适立庶？君必行之，妾自杀也。”骊 
姬详誉太子，而阴令人谮恶太子，而欲立其子。 
<br>
<br>　　二十一年，骊姬谓太子曰：“君梦见齐姜，太子速祭曲沃，①归厘于君。”太子于 
是祭其母齐姜于曲沃，上其荐胙于献公。献公时出猎，置胙于宫中。骊姬使人置毒药胙 
中。居二日，②献公从猎来还，宰人上胙献公，献公欲飨之。 
<br>
<br>　　骊姬从旁止之，曰：“胙所从来远，宜试之。”祭地，地坟；③与犬，犬死； 
<br>
<br>　　与小臣，小臣死。④骊姬泣曰：“太子何忍也！其父而欲弒代之，况他人乎？ 
<br>
<br>　　且君老矣，旦暮之人，曾不能待而欲弒之！”谓献公曰：“太子所以然者，不过以 
妾及奚齐之故。妾愿子母辟之他国，若早自杀，毋徒使母子为太子所鱼肉也。 
<br>
<br>　　始君欲废之，妾犹恨之；至于今，妾殊自失于此。”⑤太子闻之，奔新城。⑥献公 
怒，乃诛其傅杜原款。或谓太子曰：“为此药者乃骊姬也，太子何不自辞明之？”太子 
曰：“吾君老矣，非骊姬，寝不安，食不甘。即辞之，君且怒之。不可。”或谓太子曰： 
“可奔他国。” 
<br>
<br>　　太子曰：“被此恶名以出，人谁内我？我自杀耳。”十二月戊申，申生自杀于新城。 
⑦ 
 
<br>
<br>　　<span style="font-size:10.5pt;color:'004060'">注①集解服虔曰：“齐姜庙所在。” 
<br>
<br>　　注②索隐左传云“六日”，不同。 
<br>
<br>　　注③集解韦昭曰：“将饮先祭，示有先也。坟，起也。” 
<br>
<br>　　注④集解韦昭曰：“小臣，官名，掌阴事，今阉士也。” 
<br>
<br>　　注⑤索隐太子之行如此，妾前见君欲废而恨之，今乃自以恨为失也。 
<br>
<br>　　注⑥集解韦昭曰：“新城，曲沃也，新为太子城。” 
<br>
<br>　　注⑦索隐国语云：“申生乃雉经于新城庙。”韦昭云：“曲沃也，新为太子城，故 
曰新城。”</span> 
<br>
<br>　　此时重耳、夷吾来朝。人或告骊姬曰：“二公子怨骊姬谮杀太子。”骊姬恐，因谮 
二公子：“申生之药胙，二公子知之。”二子闻之，恐，重耳走蒲，夷吾走屈，保其城， 
自备守。初，献公使士蒍为①二公子筑蒲、屈城，弗就。夷吾以告公，公怒士蒍。士蒍 
谢曰：“边城少寇，安用之？”退而歌曰：“狐裘蒙茸，一国三公，吾谁适从！”②卒 
就城。及申生死，二子亦归保其城。 
 
<br>
<br>　　<span style="font-size:10.5pt;color:'004060'">注①正义蒍，为诡反。为，于伪反。 
<br>
<br>　　注②集解服虔曰：“蒙茸以言乱貌。三公言君与二公子。将敌，故不知所从。”</span> 
<br>
<br>　　二十二年，献公怒二子不辞而去，果有谋矣，乃使兵伐蒲。蒲人之宦者勃鞮①命重 
耳促自杀。重耳踰垣，宦者追斩其衣袪。②重耳遂奔翟。使人伐屈，屈城守，不可下。 
 
<br>
<br>　　<span style="font-size:10.5pt;color:'004060'">注①正义勃，白没反。鞮，都提反。韦昭云：“伯楚，寺人披之字也，于文公时为 
勃鞮也。” 
<br>
<br>　　注②集解服虔曰：“袪，袂也。”</span> 
<br>
<br>　　是岁也，晋复假道于虞以伐虢。虞之大夫宫之奇谏虞君曰：“晋不可假道也，是且 
灭虞。”虞君曰：“晋我同姓，不宜伐我。”宫之奇曰：“太伯、虞仲，太王之子也， 
太伯亡去，是以不嗣。虢仲、虢叔，王季之子也，为文王卿士，其记勋在王室，藏于盟 
府。①将虢是灭，何爱于虞？且虞之亲能亲于桓、庄之族乎？桓、庄之族何罪，尽灭之。 
虞之与虢，唇之与齿，唇亡则齿寒。”虞公不听，遂许晋。宫之奇以其族去虞。其冬， 
晋灭虢，虢公丑奔周。②还，袭灭虞，虏虞公及其大夫井伯百里奚③以媵秦穆姬，④而 
修虞祀。⑤荀息牵曩所遗虞屈产之乘马奉之献公，献公笑曰：“马则吾马，齿亦老矣！” 
⑥ 
 
<br>
<br>　　<span style="font-size:10.5pt;color:'004060'">注①集解杜预曰：“盟府，司盟之官也。” 
<br>
<br>　　注②集解皇览曰：“虢公頉在河内温县郭东，济水南大頉是也。其城南有虢公台。” 
<br>
<br>　　注③正义南雍州记云：“百里奚宋井伯，宛人也。” 
<br>
<br>　　注④集解杜预曰：“穆姬，献公女。送女曰媵，以屈辱之。” 
<br>
<br>　　注⑤集解服虔曰：“虞所祭祀，命祀也。” 
<br>
<br>　　注⑥集解公羊传曰：“盖戏之也。”何休曰：“以马齿戏喻荀息之年老也。”</span> 
<br>
<br>　　二十三年，献公遂发贾华等伐屈，①屈溃。②夷吾将奔翟。冀芮曰：“不可，③重 
耳已在矣，今往，晋必移兵伐翟，翟畏晋，祸且及。不如走梁，梁近于秦，秦强，吾君 
百岁后可以求入焉。”遂奔梁。二十五年，晋伐翟，翟以重耳故，亦击晋于啮桑，④晋 
兵解而去。 
 
<br>
<br>　　<span style="font-size:10.5pt;color:'004060'">注①集解贾逵曰：“贾华，晋右行大夫。” 
<br>
<br>　　注②正义民逃其上曰溃。 
<br>
<br>　　注③集解韦昭曰：“冀芮，晋大夫。” 
<br>
<br>　　注④集解左传作“采桑”，服虔曰“翟地”。索隐裴氏云左传作“采桑”。按： 
<br>
<br>　　今平阳曲南七十里河水有采桑津，是晋境。服虔云翟地，亦颇相近。然字作“啮桑”， 
啮桑韂地，恐非也。</span> 
<br>
<br>　　当此时，晋强，西有河西，与秦接境，北边翟，东至河内。① 
 
<br>
<br>　　<span style="font-size:10.5pt;color:'004060'">注①索隐河内，河曲也。内音汭。</span> 
<br>
<br>　　骊姬弟生悼子。① 
 
<br>
<br>　　<span style="font-size:10.5pt;color:'004060'">注①索隐左传作“卓子”，音耻角反。弟，女弟也。</span> 
<br>
<br>　　二十六年夏，齐桓公大会诸侯于葵丘。①晋献公病，行后，未至，逢周之宰孔。宰 
孔曰：“齐桓公益骄，不务德而务远略，诸侯弗平。君弟毋会，②毋如晋何。”献公亦 
病，复还归。病甚，乃谓荀息曰：“吾以奚齐为后，年少，诸大臣不服，恐乱起，子能 
立之乎？”荀息曰：“能。”献公曰：“何以为验？”对曰：“使死者复生，③生者不 
臱，④为之验。”于是遂属奚齐于荀息。荀息为相，主国政。秋九月，献公卒。里克、 
邳郑欲内重耳，以三公子之徒作乱，⑤谓荀息曰：“三怨将起，秦、晋辅之，子将何如？” 
荀息曰：“吾不可负先君言。”十月，里克杀奚齐于丧次，献公未葬也。荀息将死之， 
或曰不如立奚齐弟悼子而傅之，荀息立悼子而葬献公。十一月，里克弒悼子于朝，⑥荀 
息死之。君子曰：“诗所谓‘白珪之玷，犹可磨也，斯言之玷，不可为也’，⑦其荀息 
之谓乎！不负其言。”初，献公将伐骊戎，卜曰“齿牙为祸”。⑧及破骊戎，获骊姬， 
爱之，竟以乱晋。 
 
<br>
<br>　　<span style="font-size:10.5pt;color:'004060'">注①正义在曹州考城县东南一里。 
<br>
<br>　　注②索隐弟，但也。 
<br>
<br>　　注③索隐谓荀息受公命而立奚齐，虽复身死，不背生时之命，是死者复生也。 
<br>
<br>　　注④索隐言生者见荀息不背君命而死，不为之羞臱也。 
<br>
<br>　　注⑤集解贾逵曰：“邳郑，晋大夫。三公子，申生、重耳、夷吾也。” 
<br>
<br>　　注⑥集解列女传曰：“鞭杀骊姬于市。” 
<br>
<br>　　注⑦集解杜预曰：“诗大雅，言此言之玷难治甚于白珪。” 
<br>
<br>　　注⑧集解韦昭曰：“齿牙，谓兆端左右衅坼有似齿牙，中有纵画，以象谗言之为害 
也。”</span> 
<br>
<br>　　里克等已杀奚齐、悼子，使人迎公子重耳于翟，①欲立之。重耳谢曰：“负父之命 
②出奔，父死不得修人子之礼侍丧，重耳何敢入！大夫其更立他子。”还报里克，里克 
使迎夷吾于梁。夷吾欲往，吕省、③郄芮④曰：“内犹有公子可立者而外求，难信。计 
非之秦，辅强国之威以入，恐危。”乃使郄芮厚赂秦，约曰：“即得入，请以晋河西之 
地与秦。”及遗里克书曰：“诚得立，请遂封子于汾阳之邑。” 
<br>
<br>　　⑤秦缪公乃发兵送夷吾于晋。齐桓公闻晋内乱，亦率诸侯如晋。秦兵与夷吾亦至晋， 
齐乃使隰朋会秦俱入夷吾，立为晋君，是为惠公。齐桓公至晋之高梁而还归。 
 
<br>
<br>　　<span style="font-size:10.5pt;color:'004060'">注①正义国语云：“里克及邳郑使屠岸夷告公子重耳于翟曰:‘国乱民扰，得国在 
乱，治民在扰，子盍入乎？’” 
<br>
<br>　　注②正义负音佩。 
<br>
<br>　　注③正义省音眚。杜预曰：“姓瑕吕，名饴甥，字子金。” 
<br>
<br>　　注④正义蜔成子，即冀芮。 
<br>
<br>　　注⑤集解贾逵曰：“汾，水名。汾阳，晋地也。”索隐按：国语“命里克汾阳之田 
百万，命邳郑以负蔡之田七十万”。今此不言，亦其疏略也。</span> 
<br>
<br>　　惠公夷吾元年，使邳郑谢秦曰：“始夷吾以河西地许君，今幸得入立。大臣曰： 
<br>
<br>　　‘地者先君之地，君亡在外，何以得擅许秦者？’寡人争之弗能得，故谢秦。” 
<br>
<br>　　亦不与里克汾阳邑，而夺之权。四月，周襄王使周公忌父①会齐、秦大夫共礼晋惠 
公。惠公以重耳在外，畏里克为变，赐里克死。谓曰：“微里子寡人不得立。虽然，子 
亦杀二君一大夫，②为子君者不亦难乎？”里克对曰：“不有所废，君何以兴？欲诛之， 
其无辞乎？乃言为此！臣闻命矣。”遂伏剑而死。于是邳郑使谢秦未还，故不及难。 
 
<br>
<br>　　<span style="font-size:10.5pt;color:'004060'">注①集解贾逵曰：“周卿士。” 
<br>
<br>　　注②集解服虔曰：“奚齐、悼子、荀息也。”</span> 
<br>
<br>　　晋君改葬恭太子申生。①秋，狐突之下国，②遇申生，申生与载而告之③曰：“夷 
吾无礼，余得请于帝，④将以晋与秦，秦将祀余。”狐突对曰：“臣闻神不食非其宗， 
君其祀毋乃绝乎？君其图之。”申生曰：“诺，吾将复请帝。 
<br>
<br>　　后十日，⑤新城西偏将有巫者见我焉。”⑥许之，遂不见。⑦及期而往，复见，申 
生告之曰：“帝许罚有罪矣，獘于韩。”⑧儿乃谣曰：“恭太子更葬矣，⑨后十四年， 
晋亦不昌，昌乃在兄。” 
 
<br>
<br>　　<span style="font-size:10.5pt;color:'004060'">注①集解韦昭曰：“献公时申生葬不如礼，故改葬之。” 
<br>
<br>　　注②集解服虔曰：“晋所灭国以为下邑。一曰曲沃有宗庙，故谓之国；在绛下，故 
曰下国也。” 
<br>
<br>　　注③集解杜预曰：“忽如梦而相见。狐突本为申生御，故复使登车。” 
<br>
<br>　　注④集解服虔曰：“帝，天帝。请罚有罪。” 
<br>
<br>　　注⑤集解左传曰：“七日。” 
<br>
<br>　　注⑥集解杜预曰：“将因巫以见。” 
<br>
<br>　　注⑦集解杜预曰：“狐突许其言，申生之象亦没。” 
<br>
<br>　　注⑧集解贾逵曰：“獘，败也。韩，晋韩原。” 
<br>
<br>　　注⑨索隐更，作也。更丧谓改丧。言后十四年晋不昌。</span> 
<br>
<br>　　邳郑使秦，闻里克诛，乃说秦缪公曰：“吕省、①郄称、冀芮实为不从。②若重赂 
与谋，出晋君，入重耳，事必就。”秦缪公许之，使人与归报晋，厚赂三子。三子曰： 
“币厚言甘，此必邳郑卖我于秦。”遂杀邳郑及里克、邳郑之党七舆大夫。③邳郑子豹 
奔秦，言伐晋，缪公弗听。 
 
<br>
<br>　　<span style="font-size:10.5pt;color:'004060'">注①索隐左传作“吕甥”。 
<br>
<br>　　注②集解杜预曰：“三子，晋大夫。不从，不与秦赂也。”索隐吕省、蜔称、冀芮 
三子，晋大夫。 
<br>
<br>　　注③集解韦昭曰：“七舆，申生下军之觽大夫也。”杜预曰：“侯伯七命，副车七 
乘。”</span> 
<br>
<br>　　惠公之立，倍秦地及里克，诛七舆大夫，国人不附。二年，周使召公过①礼晋惠公， 
惠公礼倨，②召公讥之。 
 
<br>
<br>　　<span style="font-size:10.5pt;color:'004060'">注①集解韦昭曰：“召武公，为王卿士。” 
<br>
<br>　　注②索隐谓受玉惰也。事见僖十一年。</span> 
<br>
<br>　　四年，晋饥，乞籴于秦。缪公问百里奚，①百里奚曰：“天菑流行，国家代有，救 
菑恤邻，国之道也。与之。”邳郑子豹曰：“伐之。”缪公曰：“其君是恶，其民何罪！” 
卒与粟，自雍属绛。 
 
<br>
<br>　　<span style="font-size:10.5pt;color:'004060'">注①集解服虔曰：“秦大夫。”</span> 
<br>
<br>　　五年，秦饥，请籴于晋。晋君谋之，庆郑曰：①“以秦得立，已而倍其地约。 
<br>
<br>　　晋饥而秦贷我，今秦饥请籴，与之何疑？而谋之！”虢射曰：②“往年天以晋赐秦， 
秦弗知取而贷我。今天以秦赐晋，晋其可以逆天乎？遂伐之。”惠公用虢射谋，不与秦 
粟，而发兵且伐秦。秦大怒，亦发兵伐晋。 
 
<br>
<br>　　<span style="font-size:10.5pt;color:'004060'">注①集解杜预曰：“庆郑，晋大夫。” 
<br>
<br>　　注②集解服虔曰：“虢射，惠公舅。”</span> 
<br>
<br>　　六年春，秦缪公将兵伐晋。晋惠公谓庆郑曰：“秦师深矣，①柰何？”郑曰： 
<br>
<br>　　“秦内君，君倍其赂；晋饥秦输粟，秦饥而晋倍之，乃欲因其饥伐之：其深不亦宜 
乎！”晋卜御右，庆郑皆吉。公曰：“郑不孙。”②乃更令步阳御戎，家仆徒为右，③ 
进兵。九月壬戌，秦缪公、晋惠公合战韩原。④惠公马騺不行，⑤秦兵至，公窘，召庆 
郑为御。郑曰：“不用卜，败不亦当乎！”遂去。 
<br>
<br>　　更令梁繇靡御，⑥虢射为右，辂秦缪公。⑦缪公壮士冒败晋军，晋军败，遂失秦缪 
公，反获晋公以归。秦将以祀上帝。晋君姊为缪公夫人，衰绖涕泣。 
<br>
<br>　　公曰：“得晋侯将以为乐，今乃如此。且吾闻箕子见唐叔之初封，曰‘其后必当大 
矣’，晋庸可灭乎！”乃与晋侯盟王城⑧而许之归。晋侯亦使吕省等报国人曰：“孤虽 
得归，毋面目见社稷，卜日立子圉。”晋人闻之，皆哭。秦缪公问吕省：“晋国和乎？” 
对曰：“不和。小人惧失君亡亲，⑨不惮立子圉，曰‘必报雠，宁事戎、狄’。⑩其君 
子则爱君而知罪，以待秦命，曰‘必报德’。 
<br>
<br>　　有此二故，不和。”于是秦缪公更舍晋惠公，馈之七牢。⑾十一月，归晋侯。晋侯 
至国，诛庆郑，修政教。谋曰：“重耳在外，诸侯多利内之。”欲使人杀重耳于狄。重 
耳闻之，如齐。 
 
<br>
<br>　　<span style="font-size:10.5pt;color:'004060'">注①集解韦昭曰：“深，入境。一曰深犹重。” 
<br>
<br>　　注②集解服虔曰：“孙，顺。” 
<br>
<br>　　注③集解服虔曰：“二子，晋大夫也。” 
<br>
<br>　　注④索隐在冯翊夏阳北二十里，今之韩城县是。 
<br>
<br>　　注⑤索隐騺音竹二反。谓马重而陷之于泥。 
<br>
<br>　　注⑥正义韦昭云：“梁由靡，大夫也。” 
<br>
<br>　　注⑦集解服虔曰：“辂，迎也。”索隐辂音五稼反。邹诞音五额反。 
<br>
<br>　　注⑧集解杜预曰：“冯翊临晋县东有王城。” 
<br>
<br>　　注⑨正义君，惠公也。亲，父母也。言惧失君国乱，恐亡父母，不惮立子圉也。 
<br>
<br>　　注⑩正义小人言立子圉为君之后，必报秦。终不事秦，宁事戎、狄耳。 
<br>
<br>　　注⑾正义馈音匮。一牛一羊一豕为一牢。</span> 
<br>
<br>　　八年，使太子圉质秦。①初，惠公亡在梁，梁伯以其女妻之，生一男一女。 
<br>
<br>　　梁伯卜之，男为人臣，女为人妾，故名男为圉，女为妾。② 
 
<br>
<br>　　<span style="font-size:10.5pt;color:'004060'">注①正义质音致。 
<br>
<br>　　注②集解服虔曰：“圉人掌养马臣之贱者。不聘曰妾。”</span> 
<br>
<br>　　十年，秦灭梁。梁伯好土功，治城沟，①民力罢怨，②其觽数相惊，曰“秦寇至”， 
民恐惑，秦竟灭之。 
 
<br>
<br>　　<span style="font-size:10.5pt;color:'004060'">注①集解贾逵曰：“沟，堑也。” 
<br>
<br>　　注②正义罢音皮。</span> 
<br>
<br>　　十三年，晋惠公病，内有数子。太子圉曰：“吾母家在梁，梁今秦灭之，我外轻于 
秦而内无援于国。君即不起，病大夫轻，更立他公子。”乃谋与其妻俱亡归。 
    秦女曰：“子一国太子，辱在此。秦使婢子侍，①以固子之心。子亡矣，我不从子， 
亦不敢言。”子圉遂亡归晋。十四年九月，惠公卒，太子圉立，是为怀公。 
 
<br>
<br>　　<span style="font-size:10.5pt;color:'004060'">注①集解服虔曰：“曲礼曰‘世妇以下自称婢子’。婢子，妇人之卑称。”</span> 
<br>
<br>　　子圉之亡，秦怨之，乃求公子重耳，欲内之。子圉之立，畏秦之伐也。乃令国中诸 
从重耳亡者与期，期尽不到者尽灭其家。狐突之子毛及偃从重耳在秦，弗肯召。怀公怒， 
囚狐突。突曰：“臣子事重耳有年数矣，今召之，是教之反君也。 
<br>
<br>　　何以教之？”怀公卒杀狐突。秦缪公乃发兵送内重耳，使人告栾、郄之党①为内应， 
杀怀公于高梁，入重耳。重耳立，是为文公。 
 
<br>
<br>　　<span style="font-size:10.5pt;color:'004060'">注①正义栾枝、蜔縠之属也。</span> 
<br>
<br>　　晋文公重耳，晋献公之子也。自少好士，年十七，有贤士五人：曰赵衰；狐偃咎犯， 
文公舅也；贾佗；先轸；魏武子。自献公为太子时，重耳固已成人矣。 
<br>
<br>　　献公即位，重耳年二十一。献公十三年，以骊姬故，重耳备蒲城守秦。献公二十一 
年，献公杀太子申生，骊姬谗之，恐，不辞献公而守蒲城。献公二十二年，献公使宦者 
履鞮①趣杀重耳。重耳踰垣，宦者逐斩其衣袪。重耳遂奔狄。狄，其母国也。是时重耳 
年四十三。从此五士，其余不名者数十人，至狄。 
 
<br>
<br>　　<span style="font-size:10.5pt;color:'004060'">注①索隐即左传之勃鞮，亦曰寺人披也。 
<br>
<br>　　狄伐咎如，①得二女：以长女妻重耳，生伯鯈、叔刘；以少女妻赵衰，生盾。 
<br>
<br>　　③居狄五岁而晋献公卒，里克已杀奚齐、悼子，乃使人迎，欲立重耳。重耳畏杀， 
因固谢，不敢入。已而晋更迎其弟夷吾立之，是为惠公。惠公七年，畏重耳，乃使宦者 
履鞮与壮士欲杀重耳。重耳闻之，乃谋赵衰等曰：“始吾奔狄，非以为可用与，④以近 
易通，故且休足。休足久矣，固愿徙之大国。夫齐桓公好善，志在霸王，收恤诸侯。今 
闻管仲、隰朋死，此亦欲得贤佐，盍往乎？” 
<br>
<br>　　于是遂行。重耳谓其妻曰：“待我二十五年不来，乃嫁。”其妻笑曰：“儣二十五 
年，⑤吾頉上柏大矣。⑥虽然，妾待子。”重耳居狄凡十二年而去。 
 
<br>
<br>　　<span style="font-size:10.5pt;color:'004060'">注①集解贾逵曰：“赤狄之别，隗姓。”索隐赤狄之别种也，隗姓也。咎音高。</span> 
<br>
<br>　　邹诞本作“囷如”，又云或作“囚”。 
 
<br>
<br>　　注②正义直留反。 
<br>
<br>　　注③索隐左传云伐廧咎如，获其二女，以叔隗妻赵衰，生盾；公子取季隗，生伯鯈、 
叔刘。则叔隗长而季隗少，乃不同也。 
<br>
<br>　　注④索隐与音余。诸本或为“兴”。兴，起也。非翟可用兴起，故奔之也。 
<br>
<br>　　注⑤索隐儣犹比也。 
<br>
<br>　　注⑥正义杜预云：“言将死入木也，不复成嫁也。”</span> 
<br>
<br>　　过韂，韂文公不礼。去，过五鹿，①饥而从野人乞食，野人盛土器中进之。 
<br>
<br>　　重耳怒。 
<br>
<br>　　赵衰曰：“土者，有土也，君其拜受之。” 
 
<br>
<br>　　<span style="font-size:10.5pt;color:'004060'">注①集解贾逵曰：“韂地。”杜预曰：“今韂县西北有地名五鹿，阳平元城县东亦有五鹿。”</span> 
<br>
<br>　　至齐，齐桓公厚礼，而以宗女妻之，有马二十乘，重耳安之。重耳至齐二岁而桓公 
卒，会竖刀等为内乱，齐孝公之立，诸侯兵数至。留齐凡五岁。重耳爱齐女，毋去心。 
赵衰、咎犯乃于桑下谋行。齐女侍者在桑上闻之，以告其主。其主乃杀侍者，①劝重耳 
趣行。重耳曰：“人生安乐，孰知其它！必死于此，②不能去。”齐女曰：“子一国公 
子，穷而来此，数士者以子为命。子不疾反国，报劳臣，而怀女德，窃为子羞之。且不 
求，何时得功？”乃与赵衰等谋，醉重耳，载以行。行远而觉，重耳大怒，引戈欲杀咎 
犯。咎犯曰：“杀臣成子，偃之愿也。”重耳曰：“事不成，我食舅氏之肉。”咎犯曰： 
“事不成，犯肉腥臊，何足食！”乃止，遂行。 
 
<br>
<br>　　<span style="font-size:10.5pt;color:'004060'">注①集解服虔曰：“惧孝公怒，故杀之以灭口。” 
<br>
<br>　　注②集解徐广曰：“一云‘人生一世，必死于此’。”</span> 
<br>
<br>　　过曹，曹共公不礼，欲观重耳骈胁。曹大夫厘负羁曰：“晋公子贤，又同姓，穷来 
过我，柰何不礼！”共公不从其谋。负羁乃私遗重耳食，置璧其下。重耳受其食，还其 
璧。 
<br>
<br>　　去，过宋。宋襄公新困兵于楚，伤于泓，闻重耳贤，乃以国礼礼于重耳。①宋司马 
公孙固善于咎犯，曰：“宋小国新困，不足以求入，更之大国。”乃去。 
 
<br>
<br>　　<span style="font-size:10.5pt;color:'004060'">注①索隐以国君之礼礼之也。</span> 
<br>
<br>　　过郑，郑文公弗礼。郑叔瞻谏其君曰：“晋公子贤，而其从者皆国相，且又同姓。 
<br>
<br>　　郑之出自厉王，而晋之出自武王。”郑君曰：“诸侯亡公子过此者觽，安可尽礼！” 
<br>
<br>　　叔瞻曰：“君不礼，不如杀之，且后为国患。”郑君不听。 
<br>
<br>　　重耳去之楚，楚成王以适诸侯礼待之，①重耳谢不敢当。赵衰曰：“子亡在外十余 
年，小国轻子，况大国乎？今楚大国而固遇子，子其毋让，此天开子也。” 
<br>
<br>　　遂以客礼见之。成王厚遇重耳，重耳甚卑。成王曰：“子即反国，何以报寡人？” 
<br>
<br>　　重耳曰：“羽毛齿角玉帛，君王所余，未知所以报。”王曰：“虽然，何以报不谷？” 
重耳曰：“即不得已，与君王以兵车会平原广泽，请辟王三舍。”②楚将子玉怒曰： 
“王遇晋公子至厚，今重耳言不孙，请杀之。”成王曰：“晋公子贤而困于外久，从者 
皆国器，此天所置，庸可杀乎？且言何以易之！”③居楚数月，而晋太子圉亡秦，秦怨 
之；闻重耳在楚，乃召之。成王曰：“楚远，更数国乃至晋。秦晋接境，秦君贤，子其 
勉行！”厚送重耳。 
 
<br>
<br>　　<span style="font-size:10.5pt;color:'004060'">注①索隐适音敌。 
<br>
<br>　　注②集解贾逵曰：“司马法‘从遯不过三舍’。三舍，九十里也。” 
<br>
<br>　　注③索隐子玉请杀重耳，楚成王不许，言人出言不可轻易之。</span> 
<br>
<br>　　重耳至秦，缪公以宗女五人妻重耳，故子圉妻与往。重耳不欲受，司空季子①曰： 
“其国且伐，况其故妻乎！且受以结秦亲而求入，子乃拘小礼，忘大丑乎！” 
<br>
<br>　　遂受。缪公大欢，与重耳饮。赵衰歌黍苗诗。②缪公曰：“知子欲急反国矣。” 
<br>
<br>　　赵衰与重耳下，再拜曰：“孤臣之仰君，如百谷之望时雨。”是时晋惠公十四年秋。 
惠公以九月卒，子圉立。十一月，葬惠公。十二月，晋国大夫栾、郄等闻重耳在秦，皆 
阴来劝重耳、赵衰等反国，为内应甚觽。于是秦缪公乃发兵与重耳归晋。晋闻秦兵来， 
亦发兵拒之。然皆阴知公子重耳入也。唯惠公之故贵臣吕、郄之属③不欲立重耳。重耳 
出亡凡十九岁而得入，时年六十二矣，晋人多附焉。 
 
<br>
<br>　　<span style="font-size:10.5pt;color:'004060'">注①集解服虔曰：“胥臣臼季也。” 
<br>
<br>　　注②集解韦昭曰：“诗云‘芃芃黍苗，阴雨膏之’。” 
<br>
<br>　　注③正义吕甥，郄芮也。</span> 
<br>
<br>　　文公元年春，秦送重耳至河。咎犯曰：“臣从君周旋天下，过亦多矣。臣犹知之， 
况于君乎？请从此去矣。”重耳曰：“若反国，所不与子犯共者，河伯视之！” 
<br>
<br>　　①乃投璧河中，以与子犯盟。是时介子推从，在船中，乃笑曰：“天实开公子，而 
子犯以为己功而要市于君，固足羞也。吾不忍与同位。”乃自隐渡河。秦兵围令狐，晋 
军于庐柳。②二月辛丑，咎犯与秦晋大夫盟于郇。③壬寅，重耳入于晋师。丙午，入于 
曲沃。 
<br>
<br>　　丁未，朝于武宫，④即位为晋君，是为文公。髃臣皆往。怀公圉奔高梁。戊申，使 
人杀怀公。 
 
<br>
<br>　　<span style="font-size:10.5pt;color:'004060'">注①索隐视犹见也。 
<br>
<br>　　注②集解韦昭曰：“庐柳，晋地也。” 
<br>
<br>　　注③集解杜预曰：“解县西北有郇城。”索隐音荀，即文王之子所封。又音环。 
<br>
<br>　　注④集解贾逵曰：“文公之祖武公庙也。”</span> 
 <br>
<br>　　怀公故大臣吕省、郄芮本不附文公，文公立，恐诛，乃欲与其徒谋烧公宫，杀文公。 
文公不知。始尝欲杀文公宦者履鞮知其谋，欲以告文公，解前罪，求见文公。文公不见， 
使人让曰：“蒲城之事，女斩予袪。其后我从狄君猎，女为惠公来求杀我。惠公与女期 
三日至，而女一日至，何速也？女其念之。”宦者曰： 
<br>
<br>　　“臣刀锯之余，不敢以二心事君倍主，故得罪于君。君已反国，其毋蒲、翟乎？ 
<br>
<br>　　且管仲射钩，桓公以霸。今刑余之人以事告而君不见，祸又且及矣。”于是见之， 
遂以吕、郄等告文公。文公欲召吕、郄，吕、郄等党多，文公恐初入国，国人卖己，乃 
为微行，会秦缪公于王城，①国人莫知。三月己丑，吕、郄等果反，焚公宫，不得文公。 
文公之韂徒与战，吕、郄等引兵欲奔，秦缪公诱吕、郄等，杀之河上，晋国复而文公得 
归。夏，迎夫人于秦，秦所与文公妻者卒为夫人。秦送三千人为韂，以备晋乱。 
 
<br>
<br>　　<span style="font-size:10.5pt;color:'004060'">注①索隐杜预云：“冯翊临晋县东有故王城，今名武乡城。”</span> 
<br>
<br>　　文公修政，施惠百姓。赏从亡者及功臣，大者封邑，小者尊爵。未尽行赏，周襄王 
以弟带难出居郑地，来告急晋。晋初定，欲发兵，恐他乱起，是以赏从亡未至隐者介子 
推。推亦不言禄，禄亦不及。推曰：“献公子九人，唯君在矣。惠﹑怀无亲，外内弃之； 
天未绝晋，必将有主，主晋祀者，非君而谁？天实开之，二三子以为己力，不亦诬乎？ 
窃人之财，犹曰是盗，况贪天之功以为己力乎？ 
<br>
<br>　　下冒其罪，上赏其奸，上下相蒙，①难与处矣！”其母曰：“盍亦求之，以死谁怼？” 
推曰：“尤而效之，罪有甚焉。且出怨言，不食其禄。”母曰：“亦使知之，若何？” 
对曰：“言，身之文也；身欲隐，安用文之？文之，是求显也。” 
<br>
<br>　　其母曰：“能如此乎？与女偕隐。”至死不复见。 
 
<br>
<br>　　<span style="font-size:10.5pt;color:'004060'">注①集解服虔曰：“蒙，欺也。”</span> 
<br>
<br>　　介子推从者怜之，乃悬书宫门曰：“龙欲上天，五蛇为辅。①龙已升云，四蛇各入 
其宇，一蛇独怨，终不见处所。”文公出，见其书，曰：“此介子推也。吾方忧王室， 
未图其功。”使人召之，则亡。遂求所在，闻其入挠上山中，②于是文公环挠上山中而 
封之，以为介推田，③号曰介山，“以记吾过，且旌善人”。④ 
 
<br>
<br>　　<span style="font-size:10.5pt;color:'004060'">注①索隐龙喻重耳。五蛇即五臣，狐偃﹑赵衰﹑魏武子﹑司空季子及子推也。 
<br>
<br>　　旧云五臣有先轸﹑颠颉，今恐二人非其数。 
<br>
<br>　　注②集解贾逵曰：“挠上，晋地。”杜预曰：“西河介休县南有地名挠上。” 
<br>
<br>　　注③集解徐广曰：“一作‘国’。” 
<br>
<br>　　注④集解贾逵曰：“旌，表也。”</span> 
<br>
<br>　　从亡贱臣壶叔曰；“君三行赏，赏不及臣，敢请罪。”文公报曰：“夫导我以仁义， 
防我以德惠，此受上赏。辅我以行，卒以成立，此受次赏。矢石之难，汗马之劳，此复 
受次赏。若以力事我而无补吾缺者，此*[复]*受次赏。三赏之后，故且及子。”晋人闻 
之，皆说。 
<br>
<br>　　二年春，秦军河上，①将入王。赵衰曰；“求霸莫如入王尊周。周晋同姓，晋不先 
入王，后秦入之，毋以令于天下。方今尊王，晋之资也。”三月甲辰，晋乃发兵至阳樊， 
<br>
<br>　　②围温，入襄王于周。四月，杀王弟带。周襄王赐晋河内阳樊之地。 
 
<br>
<br>　　<span style="font-size:10.5pt;color:'004060'">注①索隐晋地也。 
<br>
<br>　　注②集解服虔曰：“阳樊，周地。阳，邑名也，樊仲山之所居，故曰阳樊。”</span> 
<br>
<br>　　四年，楚成王及诸侯围宋，宋公孙固如晋告急。先轸曰：“报施定霸，于今在矣。” 
<br>
<br>　　①狐偃曰：“楚新得曹而初婚于韂，若伐曹﹑韂，楚必救之，则宋免矣。”于是晋 
作三军。②赵衰举郄縠将中军，郄臻佐之；使狐偃将上军，狐毛佐之，命赵衰为卿；栾 
枝将下军，③先轸佐之；荀林父御戎，魏儏为右：④往伐。冬十二月，晋兵先下山东， 
而以原封赵衰。⑤ 
 
<br>
<br>　　<span style="font-size:10.5pt;color:'004060'">注①集解杜预曰：“报宋赠马之施。” 
<br>
<br>　　注②集解王肃曰：“始复成国之礼，半周军也。” 
<br>
<br>　　注③集解贾逵曰：“栾枝，栾宾之孙。” 
<br>
<br>　　注④正义儏，昌由反，又音受。 
<br>
<br>　　注⑤集解杜预曰：“河内沁水县西北有原城。”</span> 
<br>
<br>　　五年春，晋文公欲伐曹，假道于韂，韂人弗许。还自河南度，侵曹，伐韂。正月， 
取五鹿。二月，晋侯﹑齐侯盟于敛盂。①韂侯请盟晋，晋人不许。韂侯欲与楚，国人不 
欲，故出其君以说晋。韂侯居襄牛，②公子买守韂。楚救韂，不卒。③晋侯围曹。三月 
丙午，晋师入曹，数之以其不用厘负羁言，而用美女乘轩者三百人也。令军毋入僖负羁 
宗家以报德。楚围宋，宋复告急晋。文公欲救则攻楚，为楚尝有德，不欲伐也；欲释宋， 
宋又尝有德于晋：患之。④先轸曰：“执曹伯，分曹﹑韂地以与宋，楚急曹﹑韂，其势 
宜释宋。”⑤于是文公从之，而楚成王乃引兵归。 
 
<br>
<br>　　<span style="font-size:10.5pt;color:'004060'">注①集解杜预曰：“韂地也。” 
<br>
<br>　　注②集解服虔曰：“韂地也。” 
<br>
<br>　　注③集解徐广曰：“一作‘胜’。” 
<br>
<br>　　注④索隐晋若攻楚，则伤楚子送其入秦之德；又欲释宋不救，乃亏宋公赠马之惠。 
进退有难，是以患之。 
<br>
<br>　　注⑤索隐楚初得曹，又新婚于韂，今晋执曹伯分曹﹑韂之地与宋，则楚急曹﹑韂， 
其势宜释宋。</span> 
<br>
<br>　　楚将子玉曰：“王遇晋至厚，今知楚急曹﹑韂而故伐之，是轻王。”王曰：“晋侯 
亡在外十九年，困日久矣，果得反国，险阨尽知之，能用其民，天之所开，不可当。” 
子玉请曰：“非敢必有功，愿以闲执谗慝之口也。”①楚王怒，少与之兵。于是子玉使 
宛春告晋：②“请复韂侯而封曹，臣亦释宋。”咎犯曰： 
<br>
<br>　　“子玉无礼矣，君取一，臣取二，勿许。”③先轸曰：“定人之谓礼。楚一言定三 
国，子一言而亡之，我则毋礼。不许楚，是弃宋也。不如私许曹﹑韂以诱之，执宛春以 
怒楚，④既战而后图之。”⑤晋侯乃囚宛春于韂，且私许复曹﹑韂。曹﹑韂告绝于楚。 
楚得臣怒，⑥击晋师，晋师退。军吏曰：“为何退？” 
    文公曰：“昔在楚，约退三舍，可倍乎！”楚师欲去，得臣不肯。四月戊辰，宋公 
﹑⑦齐将﹑秦将⑨与晋侯次城濮。⑩己巳，与楚兵合战，楚兵败，得臣收余兵去。甲午， 
晋师还至衡雍，⑾作王宫于践土。⑿ 
 
<br>
<br>　　<span style="font-size:10.5pt;color:'004060'">注①集解服虔曰：“子玉非敢求有大功，但欲执蒍贾谗慝之口，谓子玉过三百乘不 
能入也。”杜预曰：“执犹塞也。” 
<br>
<br>　　注②集解贾逵曰：“宛春，楚大夫。” 
<br>
<br>　　注③集解韦昭曰：“君，文公也。臣，子玉也。一谓释宋围，二谓复曹﹑韂。” 
<br>
<br>　　注④集解韦昭曰：“怒楚，令必战。” 
<br>
<br>　　注⑤集解杜预曰：“须胜负决乃定计。” 
<br>
<br>　　注⑥集解得臣即子玉。 
<br>
<br>　　注⑦索隐成公王臣。 
<br>
<br>　　注⑧索隐国归父。 
<br>
<br>　　注⑨索隐小子兿也。 
<br>
<br>　　注⑩集解贾逵曰：“韂地也。” 
<br>
<br>　　注⑾集解杜预曰：“衡雍，郑地，今荥阳卷县也。” 
<br>
<br>　　注⑿集解服虔曰：“既败楚师，襄王自往临践土，赐命晋侯，晋侯闻而为之作宫。” 
索隐杜预云践土，郑地。然据此文，晋师还至衡雍，衡雍在河南也。</span> 
<br>
<br>　　故刘氏云践土在河南。下文践土在河北，今元城县西有践土驿，义或然也。 
<br>
<br>　　初，郑助楚，楚败，惧，使人请盟晋侯。晋侯与郑伯盟。 
<br>
<br>　　五月丁未，献楚俘于周，①驷介百乘，徒兵千。②天子使王子虎命晋侯为伯，③赐 
大辂，彤弓矢百，玈弓矢千，④秬鬯一卣，珪瓒，⑤虎贲三百人。⑥晋侯三辞，然后稽 
首受之。⑦周作晋文侯命：“王若曰：父义和，⑧丕显文﹑武，能慎明德，⑨昭登于上， 
布闻在下，⑩维时上帝集厥命于文﹑武。⑾恤朕身﹑继予一人永其在位。”⑿于是晋文 
公称伯。癸亥，王子虎盟诸侯于王庭。⒀ 
 
<br>
<br>　　<span style="font-size:10.5pt;color:'004060'">注①正义俘音孚，囚也。 
<br>
<br>　　注②集解服虔曰：“驷介，驷马被甲也。徒兵，步卒也。” 
<br>
<br>　　注③集解贾逵曰：“王子虎，周大夫。” 
<br>
<br>　　注④集解贾逵曰：“大辂，金辂。彤弓，赤；玈弓，黑也。诸侯赐弓矢，然后征伐。” 
正义彤，徒冬反。玈音庐。 
<br>
<br>　　注⑤集解贾逵曰：“秬，黑黍；鬯，香酒也。所以降神。卣，器名，诸侯赐珪瓒， 
然后为鬯。” 
<br>
<br>　　注⑥集解贾逵曰：“天子卒曰虎贲。” 
<br>
<br>　　注⑦集解贾逵曰：“稽首首至地。” 
<br>
<br>　　注⑧集解孔安国曰：“同姓，故称曰父。”马融曰：“王顺曰，父能以义和我诸侯。” 
索隐按：尚书文侯之命是平王命晋文侯仇之语，今此文乃襄王命文公重耳之事，代数悬 
隔，勋策全乖。太史公虽复弥缝左氏，而系家颇亦时有疏谬。</span> 
<br>
<br>　　裴氏集解亦引孔﹑马之注，而都不言时代乖角，何习迷而同醉也？然计平王至襄王 
为七代，仇至重耳为十一代而十三侯。又平王元年至鲁僖二十八年，当襄二十年，为一 
百三十余岁矣，学者颇合讨论之。而刘伯庄以为盖天子命晋同此一辞，尤非也。 
<br>
<br>　　注⑨集解孔安国曰：“文王﹑武王能详慎显用明德。” 
<br>
<br>　　注⑩集解马融曰：“昭，明也。上谓天，下谓人。” 
<br>
<br>　　注⑾集解孔安国曰：“惟以是故集成其王命，德流子孙。” 
<br>
<br>　　注⑿集解孔安国曰：“当忧念我身，则我一人长安王位。” 
<br>
<br>　　注⒀集解服虔曰：“王庭，践土也。”索隐服氏知王庭是践土者，据二十八年五月 
“公会晋侯，盟于践土”，又此上文“四月甲午，作王宫于践土”。王庭即王宫也。 
<br>
<br>　　晋焚楚军，火数日不息，文公叹。左右曰：“胜楚而君犹忧，何？”文公曰：“吾 
闻能战胜安者唯圣人，是以惧。且子玉犹在，庸可喜乎！”子玉之败而归，楚成王怒其 
不用其言，贪与晋战，让责子玉，子玉自杀。晋文公曰：“我击其外，楚诛其内，内外 
相应。”于是乃喜。 
<br>
<br>　　六月，晋人复入韂侯。壬午，晋侯度河北归国。行赏，狐偃为首。或曰：“城濮之 
事，先轸之谋。”文公曰：“城濮之事，偃说我毋失信。先轸曰‘军事胜为右’，吾用 
之以胜。然此一时之说，偃言万世之功，柰何以一时之利而加万世功乎？ 
<br>
<br>　　是以先之。” 
<br>
<br>　　冬，晋侯会诸侯于温，欲率之朝周。力未能，恐其有畔者，乃使人言周襄王狩于河 
阳。壬申，遂率诸侯朝王于践土。①孔子读史记至文公，曰“诸侯无召王”﹑“王狩河 
阳”者，春秋讳之也。 
 
<br>
<br>　　<span style="font-size:10.5pt;color:'004060'">注①索隐按：左氏传“五月，盟于践土；冬，会诸侯于温，天王狩于河阳； 
<br>
<br>　　壬申，公朝于王所”。此文亦说冬朝于王，当合于河阳温地，不合取五月践土之文。 
<br>
<br>　　丁丑，诸侯围许。曹伯臣或说晋侯曰：“齐桓公合诸侯而国异姓，今君为会而灭同 
姓。曹，叔振铎之后；晋，唐叔之后。合诸侯而灭兄弟，非礼。”晋侯说，复曹伯。</span> 
<br>
<br>　　于是晋始作三行。①荀林父将中行，先縠将右行，②先蔑将左行。③ 
 
<br>
<br>　　<span style="font-size:10.5pt;color:'004060'">注①集解服虔曰：“辟天子六军，故谓之三行。” 
<br>
<br>　　注②索隐左传屠击将右行，与此异。 
<br>
<br>　　注③集解杜预曰：“三行无佐，疑大夫帅也。”索隐据左传，荀林父并是卿，而云 
“大夫帅”者，非也。不置佐者，当避天子也。或新置三行，官未备耳。</span> 
<br>
<br>　　七年，晋文公﹑秦缪公共围郑，以其无礼于文公亡过时，及城濮时郑助楚也。 
<br>
<br>　　围郑，欲得叔瞻。叔瞻闻之，自杀。郑持叔瞻告晋。晋曰：“必得郑君而甘心焉。” 
<br>
<br>　　郑恐，乃闲令使①谓秦缪公曰：“亡郑厚晋，于晋得矣，而秦未为利。君何不解郑， 
得为东道交？”②秦伯说，罢兵。晋亦罢兵。 
 
<br>
<br>　　<span style="font-size:10.5pt;color:'004060'">注①索隐使谓烛之武。 
<br>
<br>　　注②索隐交犹好也。诸本及左传皆作“主”。</span> 
<br>
<br>　　九年冬，晋文公卒，子襄公欢立。是岁郑伯亦卒。 
<br>
<br>　　郑人或卖其国于秦，①秦缪公发兵往袭郑。十二月，秦兵过我郊。襄公元年春，秦 
师过周，无礼，王孙满讥之。兵至滑，郑贾人弦高将市于周，遇之，以十二牛劳秦师。 
秦师惊而还，灭滑而去。 
 
<br>
<br>　　<span style="font-size:10.5pt;color:'004060'">注①正义左传云秦﹑晋伐郑，烛之武说秦，师罢。今杞子﹑逢孙﹑杨孙三大夫戍郑。</span> 
<br>
<br>　　杞子自郑使告于秦曰：“郑人使我掌其北门之管，若潜师以来，国可得也。” 
<br>
<br>　　晋先轸曰：“秦伯不用蹇叔，反其觽心，此可击。”栾枝曰：“未报先君施于秦， 
击之，不可。”先轸曰：“秦侮吾孤，伐吾同姓，何德之报？”遂击之。襄公墨衰绖。 
①四月，败秦师于殽，虏秦三将孟明视﹑西乞秫﹑白乙丙以归。遂墨以葬文公。②文公 
夫人秦女，谓襄公曰：“秦欲得其三将戮之。”公许，遣之。 
<br>
<br>　　先轸闻之，谓襄公曰：“患生矣。”轸乃追秦将。秦将渡河，已在船中，顿首谢， 
卒不反。 
 
<br>
<br>　　<span style="font-size:10.5pt;color:'004060'">注①集解贾逵曰：“墨，变凶。”杜预曰：“以凶服从戎，故墨之。” 
<br>
<br>　　注②集解服虔曰：“非礼也。”杜预曰：“记礼所由变也。”</span> 
<br>
<br>　　后三年，秦果使孟明伐晋，报殽之败，取晋汪以归。①四年，秦缪公大兴兵伐我， 
 
度河，取王官，②封殽尸而去。晋恐，不敢出，遂城守。五年，晋伐秦，取新城，③报 
 
王官役也。 
 
<br>
<br>　　<span style="font-size:10.5pt;color:'004060'">注①索隐按：左传文二年，秦孟明视伐晋，报殽之役，无取晋汪之事。又其年冬， 
 
晋先且居等伐秦，取汪﹑彭衙而还。则汪是秦邑，止可晋伐秦取之，岂得秦伐晋而取汪 
也？或者晋先取之秦，今伐晋而收汪，是汪从晋来，故云取晋汪而归也。彭衙在合阳北， 
汪不知所在。 
<br>
<br>　　注②正义括地志云：“王官故城在同州澄城县西北六十里。”左传文公三年，秦伐 
晋，取王官，即此。先言度河，史文颠倒耳。 
<br>
<br>　　注③集解服虔曰：“秦邑，新所作城也。”</span> 
<br>
<br>　　六年，赵衰成子﹑栾贞子﹑咎季子犯﹑霍伯皆卒。①赵盾代赵衰执政。 
 
<br>
<br>　　<span style="font-size:10.5pt;color:'004060'">注①集解贾逵曰：“栾贞子，栾枝也。霍伯，先且居也。”</span> 
<br>
<br>　　七年八月，襄公卒。太子夷皋少。晋人以难故，①欲立长君。赵盾曰：“立襄公弟 
雍。好善而长，先君爱之；且近于秦，秦故好也。立善则固，事长则顺，奉爱则孝，结 
旧好则安。”贾季曰：“不如其弟乐。辰嬴嬖于二君，②立其子，民必安之。”赵盾曰： 
“辰嬴贱，班在九人下，③其子何震之有！④且为二君嬖，淫也。为先君子，⑤不能求 
大而出在小国，僻也。母淫子僻，无威；⑥陈小而远，无援：将何可乎！”使士会如秦 
迎公子雍。贾季亦使人召公子乐于陈。赵盾废贾季，以其杀阳处父。⑦十月，葬襄公。 
十一月，贾季奔翟。是岁，秦缪公亦卒。 
 
<br>
<br>　　<span style="font-size:10.5pt;color:'004060'">注①集解服虔曰：“晋国数有患难。” 
<br>
<br>　　注②集解服虔曰：“辰嬴，怀嬴也。二君，怀公、文公。” 
<br>
<br>　　注③集解服虔曰：“班，次也。” 
<br>
<br>　　注④集解贾逵曰：“震，威也。” 
<br>
<br>　　注⑤正义乐，文公子也。 
<br>
<br>　　注⑥正义僻，匹亦反。言乐僻隐在陈，而远无援也。 
<br>
<br>　　注⑦集解案：左传，此时贾他为太师，阳处父为太傅。</span> 
<br>
<br>　　灵公元年四月，秦康公曰：“昔文公之入也无韂，故有吕、郄之患。”乃多与公子 
雍韂。太子母缪嬴日夜抱太子以号泣于朝，曰：“先君何罪？其嗣亦何罪？舍适而外求 
君，将安置此？”①出朝，则抱以适赵盾所，顿首曰：“先君奉此子而属之子，曰‘此 
子材，吾受其赐；不材，吾怨子’。②今君卒，言犹在耳，③而弃之，若何？”赵盾与 
诸大夫皆患缪嬴，且畏诛，乃背所迎而立太子夷皋，是为灵公。发兵以距秦送公子雍者。 
赵盾为将，往击秦，败之令狐。先蔑、随会亡奔秦。秋，齐、宋、韂、郑、曹、许君皆 
会赵盾，盟于扈，④以灵公初立故也。 
 
<br>
<br>　　<span style="font-size:10.5pt;color:'004060'">注①集解服虔曰：“此，太子。” 
<br>
<br>　　注②集解王肃曰：“怨其教导不至也。” 
<br>
<br>　　注③集解杜预曰：“在宣子之耳。” 
<br>
<br>　　注④集解杜预曰：“郑地。荥阳卷县西北有扈亭。”</span> 
<br>
<br>　　四年，伐秦，取少梁。秦亦取晋之郩。①六年，秦康公伐晋，取羁马。晋侯怒，使 
赵盾、赵穿、郄缺击秦，大战河曲，赵穿最有功。七年，晋六卿患随会之在秦，常为晋 
乱，乃详令魏寿余反晋降秦。秦使随会之魏，因执会以归晋。 
 
<br>
<br>　　<span style="font-size:10.5pt;color:'004060'">注①集解徐广曰：“年表云北征也。”索隐徐云年表曰征。然按左传，文十年春， 
晋人伐秦，取少梁。夏，秦伯伐晋，取北征，北征即年表之征。今云郩者，字误也。征 
音惩，亦冯翊之县名。</span> 
<br>
<br>　　八年，周顷王崩，公卿争权，故不赴。①晋使赵盾以车八百乘平周乱而立匡王。② 
是年，楚庄王初即位。十二年，齐人弒其君懿公。 
 
<br>
<br>　　<span style="font-size:10.5pt;color:'004060'">注①索隐按：春秋鲁文十二年“顷王崩，周公阅与王孙苏争政，故不赴”是也。 
<br>
<br>　　注②索隐文十四年传又云“晋赵盾以诸侯之师八百乘纳捷菑于邾，不克，乃还”。 
而“周公阅与王孙苏讼于晋，赵宣子平王室而复之”。则以车八百乘，自是宣子纳邾捷 
菑，不关王室之事，但文相连耳，多恐是误也。</span> 
<br>
<br>　　十四年，灵公壮，侈，厚敛以雕墙。①从台上弹人，观其避丸也。宰夫胹熊蹯不熟， 
②灵公怒，杀宰夫，使妇人持其尸出弃之，过朝。赵盾、随会前数谏，不听；已又见死 
人手，二人前谏。随会先谏，不听。灵公患之，使鉏麑刺赵盾。③盾闺门开，居处节， 
鉏麑退，叹曰：“杀忠臣，弃君命，罪一也。” 
<br>
<br>　　遂触树而死。④ 
 
<br>
<br>　　<span style="font-size:10.5pt;color:'004060'">注①集解贾逵曰：“雕，画也。” 
<br>
<br>　　注②集解服虔曰：“蹯，熊掌，其肉难熟。”正义胹音而。蹯音樊。 
<br>
<br>　　注③集解贾逵曰：“鉏麑，晋力士。”正义鉏音锄。麑音迷。 
<br>
<br>　　注④集解杜预曰：“赵盾庭树也。”</span> 
<br>
<br>　　初，盾常田首山，①见桑下有饿人。饿人，示眯明也。②盾与之食，食其半。问其 
故，曰：“宦三年，③未知母之存不，愿遗母。”盾义之，益与之饭肉。已而为晋宰夫， 
赵盾弗复知也。九月，晋灵公饮赵盾酒，伏甲将攻盾。公宰示眯明知之，恐盾醉不能起， 
而进曰：“君赐臣，觞三行④可以罢。”欲以去赵盾，令先，毋及难。盾既去，灵公伏 
士未会，先纵⑤啮狗名敖。⑥明为盾搏杀狗。盾曰：“弃人用狗，虽猛何为。”然不知 
明之为阴德也。已而灵公纵伏士出逐赵盾，示眯明反击灵公之伏士，伏士不能进，而竟 
脱盾。盾问其故，曰：“我桑下饿人。”问其名，弗告。⑦明亦因亡去。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="039b.htm"><span style="font-size:12pt; color: #2895C3; letter-spacing: 1px; line-height: 25px;">待&nbsp;&nbsp;续</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/039.htm by HTTrack Website Copier/3.x [XR&CO'2007], Thu, 21 Mar 2013 03:59:28 GMT -->
</html>
