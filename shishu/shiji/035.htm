<html>

<!-- Mirrored from www.my285.com/shishu/shiji/035.htm by HTTrack Website Copier/3.x [XR&CO'2007], Thu, 21 Mar 2013 03:59:24 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷三十五&nbsp;&nbsp;管蔡世家　第五
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　管叔鲜﹑①蔡叔度者，周文王子而武王弟也。武王同母兄弟十人。母曰太姒，②文
王正妃也。其长子曰伯邑考，次曰武王发，次曰管叔鲜，次曰周公旦，次曰蔡叔度，次
曰曹叔振铎，次曰成叔武，③次曰霍叔处，④次曰康叔封，⑤次曰焻季载。⑥焻季载最
少。同母昆弟十人，⑦唯发﹑旦贤，左右辅文王，⑧故文王舍伯邑考而以发为太子。及
文王崩而发立，是为武王。伯邑考既已前卒矣。
<br>
<br>　　<span style="font-size:10.5pt;color:'004060'">注①正义音仙。括地志云：“郑州管城县，今州外城即管国城也，是叔鲜所封国也。”
<br>
<br>　　注②正义国语云：“□﹑缯二国，姒姓，夏禹之后，太姒之家。太姒，文王之妃，
武王之母。”列女传云：“太姒者，武王之母，禹后姒氏之女也。在合之阳，在渭之涘。
仁而明道，文王嘉之，亲迎于渭，造舟为梁。及入，太姒思媚太姜﹑太任，旦夕勤劳，
以进妇道。太姒号曰文母。文王理外，文母治内。太姒生十男，教诲自少及长，未尝见
邪僻之事，言常以正道持之也。”
<br>
<br>　　注③正义括地志云：“在濮州雷泽县东南九十一里，汉郕阳县。古郕伯，姬姓之国，
其后迁于成之阳。”
<br>
<br>　　注④正义处，昌汝反。括地志云：“晋州霍邑县本汉彘县也。郑玄注周礼云霍山在
彘，本春秋时霍伯国地。”
<br>
<br>　　注⑤索隐孔安国曰：“康，畿内国名，地阙。叔，字也。封，叔名。”
<br>
<br>　　注⑥索隐焻，国也。载，名也。季，字也。焻，或作“毶”。按：国语曰焻由郑姬。
贾逵曰“文王子桞季之国”也。庄十八年“楚武王克权，迁于毶处”。杜预云“毶处，
楚地。南郡编县有毶口城”。桞与毶皆音奴甘反。正义焻音奴甘反。或作“毶”，音同。焻国名也。季载，人名也。伯邑考最长，所以加“伯”。诸中子咸言“叔”，以载最少，故言季载。
<br>
<br>　　注⑦集解徐广曰：“文王之子为侯者十有六国。”
<br>
<br>　　注⑧正义左右并去声。</span>
<br>
<br>　　武王已克殷纣，平天下，封功臣昆弟。于是封叔鲜于管，①封叔度于蔡：②二人相
纣子武庚禄父，治殷遗民。封叔旦于鲁而相周，为周公。封叔振铎于曹，封叔武于成，
③封叔处于霍。④康叔封﹑焻季载皆少，未得封。
<br>
<br>　　<span style="font-size:10.5pt;color:'004060'">注①集解杜预曰：“管在荥阳京县东北。”
<br>
<br>　　注②集解世本曰：“居上蔡。”
<br>
<br>　　注③索隐按：春秋隐五年“韂师入郕”。杜预曰“东平刚父县有郕乡”。后汉郡国
志以为成本国。又地理志廪丘县南有成故城。应劭云“武王封弟季载于成”，是古之成
邑，应仲远误云季载封耳。
<br>
<br>　　注④索隐春秋闵元年晋灭霍。地理志河东彘县，霍太山在东北，是霍叔之所封。</span>
<br>
<br>　　武王既崩，成王少，周公旦专王室。管叔﹑蔡叔疑周公之为不利于成王，乃挟武庚
以作乱。周公旦承成王命伐诛武庚，杀管叔，而放蔡叔，迁之，与车十乘，徒七十人从。
而分殷余民为二：其一封微子启于宋，以续殷祀；其一封康叔为韂君，是为韂康叔。封
季载于焻。焻季﹑康叔皆有驯行，①于是周公举康叔为周司寇，焻季为周司空，②以佐
成王治，皆有令名于天下。
<br>
<br>　　<span style="font-size:10.5pt;color:'004060'">注①索隐如字，音巡。驯，善也。
<br>
<br>　　注②索隐事见定四年左传。</span>
<br>
<br>　　蔡叔度既迁而死。其子曰胡，胡乃改行，率德驯善。周公闻之，而举胡以为鲁卿士，
①鲁国治。于是周公言于成王，复封胡于蔡，②以奉蔡叔之祀，是为蔡仲。余五叔皆就
国，③无为天子吏者。
<br>
<br>　　<span style="font-size:10.5pt;color:'004060'">注①索隐按：尚书云蔡仲克庸祗德，周公以为卿士，叔卒，乃命诸王，封之蔡，元
无仕鲁之文。又伯禽居鲁乃是七年致政之后，此言乃说居摄政之初，未知史迁何凭而有
斯言也。
<br>
<br>　　注②集解宋忠曰：“胡徙居新蔡。”
<br>
<br>　　注③索隐管叔﹑蔡叔﹑成叔﹑曹叔﹑霍叔。</span>
<br>
<br>　　蔡仲卒，子蔡伯荒立。蔡伯荒卒，子宫侯立。宫侯卒，子厉侯立。厉侯卒，子武侯
立。武侯之时，周厉王失国，奔彘，共和行政，诸侯多叛周。
<br>
<br>　　武侯卒，子夷侯立。夷侯十一年，周宣王即位。二十八年，夷侯卒，子厘侯所事立。
<br>
<br>　　厘侯三十九年，周幽王为犬戎所杀，周室卑而东徙。秦始得列为诸侯。①
<br>
<br>　　<span style="font-size:10.5pt;color:'004060'">注①正义周幽王为犬戎所杀，平王东徙洛邑，秦襄公以兵救，因送平王至洛，故平
王封襄公。</span>
<br>
<br>　　四十八年，厘侯卒，子共侯兴立。共侯二年卒，子戴侯立。戴侯十年卒，子宣侯措
父立。
<br>
<br>　　宣侯二十八年，鲁隐公初立。三十五年，宣侯卒，子桓侯封人立。桓侯三年，鲁弒
其君隐公。二十年，桓侯卒，弟哀侯献舞立。
<br>
<br>　　哀侯十一年，初，哀侯娶陈，息侯亦娶陈。①息夫人将归，过蔡，蔡侯不敬。
<br>
<br>　　息侯怒，请楚文王：“来伐我，我求救于蔡，蔡必来，楚因击之，可以有功。”
<br>
<br>　　楚文王从之，虏蔡哀侯以归。哀侯留九岁，死于楚。凡立二十年卒。蔡人立其子肸，
是为缪侯。
<br>
<br>　　<span style="font-size:10.5pt;color:'004060'">注①集解杜预曰：“息国，汝南新息县。”</span>
<br>
<br>　　缪侯以其女弟为齐桓公夫人。十八年，齐桓公与蔡女戏船中，夫人荡舟，桓公止之，
不止，公怒，归蔡女而不绝也。蔡侯怒，嫁其弟。①齐桓公怒，伐蔡；蔡溃，遂虏缪侯，
南至楚邵陵。已而诸侯为蔡谢齐，齐侯归蔡侯。二十九年，缪侯卒，子庄侯甲午立。
<br>
<br>　　<span style="font-size:10.5pt;color:'004060'">注①索隐弟，女弟，即荡舟之姬。</span>
<br>
<br>　　庄侯三年，齐桓公卒。十四年，晋文公败楚于城濮。二十年，楚太子商臣弒其父成
王代立。二十五年，秦穆公卒。三十三年，楚庄王即位。三十四年，庄侯卒，子文侯申
立。
<br>
<br>　　文侯十四年，楚庄王伐陈，杀夏征舒。十五年，楚围郑，郑降楚，楚复醳之。①二
十年，文侯卒，子景侯固立。
<br>
<br>　　<span style="font-size:10.5pt;color:'004060'">注①正义醳音释。</span>
<br>
<br>　　景侯元年，楚庄王卒。四十九年，景侯为太子般娶妇于楚，而景侯通焉。太子弒景
侯而自立，是为灵侯。
<br>
<br>　　灵侯二年，楚公子围弒其王郏敖而自立，为灵王。①九年，陈司徒招②弒其君哀公。
楚使公子弃疾灭陈而有之。十二年，楚灵王以灵侯弒其父，诱蔡灵侯于申，③伏甲饮之，
醉而杀之，刑其士卒七十人。令公子弃疾围蔡。十一月，灭蔡，使弃疾为蔡公。④
<br>
<br>　　<span style="font-size:10.5pt;color:'004060'">注①正义郏，纪洽反。敖，五高反。
<br>
<br>　　注②索隐或作“昭”，或作“韶”，并时遥反。
<br>
<br>　　注③正义故申城在邓州。
<br>
<br>　　注④正义蔡之大夫也。</span>
<br>
<br>　　楚灭蔡三岁，楚公子弃疾弒其君灵王代立，为平王。平王乃求蔡景侯少子庐，立之，
是为平侯。①是年，楚亦复立陈。楚平王初立，欲亲诸侯，故复立陈﹑蔡后。②
<br>
<br>　　<span style="font-size:10.5pt;color:'004060'">注①集解宋忠曰：“平侯徙下蔡。”索隐今系本无者，近脱耳。
<br>
<br>　　注②集解世本曰：“平侯者，灵侯般之孙，太子友之子。”</span>
<br>
<br>　　平侯九年卒，灵侯般之孙东国攻平侯子而自立，是为悼侯。悼侯父曰隐太子友。
<br>
<br>　　隐太子友者，灵侯之太子，平侯立而杀隐太子，故平侯卒而隐太子之子东国攻平侯
子而代立，是为悼侯。悼侯三年卒，弟昭侯申立。
<br>
<br>　　昭侯十年，朝楚昭王，持美裘二，献其一于昭王而自衣其一。楚相子常欲之，不与。
子常谗蔡侯，留之楚三年。蔡侯知之，乃献其裘于子常；子常受之，乃言归蔡侯。蔡侯
归而之晋，请与晋伐楚。
<br>
<br>　　十三年春，与韂灵公会邵陵。蔡侯私于周苌弘以求长于韂；①韂使史鰌言康叔之功
德，乃长韂。夏，为晋灭沉，②楚怒，攻蔡。蔡昭侯使其子为质于吴，③以共伐楚。冬，
与吴王阖闾遂破楚入郢。蔡怨子常，子常恐，奔郑。十四年，吴去而楚昭王复国。
<br>
<br>　　十六年，楚令尹为其民泣以谋蔡，蔡昭侯惧。二十六年，孔子如蔡。楚昭王伐蔡，
蔡恐，告急于吴。吴为蔡远，约迁以自近，易以相救；昭侯私许，不与大夫计。吴人来
救蔡，因迁蔡于州来。④二十八年，昭侯将朝于吴，大夫恐其复迁，乃令贼利杀昭侯；
⑤已而诛贼利以解过，而立昭侯子朔，是为成侯。⑥
<br>
<br>　　<span style="font-size:10.5pt;color:'004060'">注①集解服虔曰：“载书使蔡在韂上。”
<br>
<br>　　注②集解杜预曰：“汝南平舆县北有邥亭。”
<br>
<br>　　注③正义质音致。
<br>
<br>　　注④索隐州来在淮南下蔡县。
<br>
<br>　　注⑤索隐案：利，贼名也。
<br>
<br>　　注⑥集解徐广曰：“或作‘景’。”</span>
<br>
<br>　　成侯四年，宋灭曹。十年，齐田常弒其君简公。十三年，楚灭陈。十九年，成侯卒，
子声侯产立。声侯十五年卒，子元侯立。元侯六年卒，子侯齐立。
<br>
<br>　　侯齐四年，楚惠王灭蔡，蔡侯齐亡，蔡遂绝祀。后陈灭三十三年。①
<br>
<br>　　<span style="font-size:10.5pt;color:'004060'">注①索隐鲁哀十七年楚灭陈，其楚灭蔡绝其祀，又在灭陈之后三十三年，即在春秋
后二十三年。</span>
<br>
<br>　　伯邑考，其后不知所封。武王发，其后为周，有本纪言。管叔鲜作乱诛死，无后。
周公旦，其后为鲁，有世家言。蔡叔度，其后为蔡，有世家言。曹叔振铎，有后为曹，
有世家言。成叔武，其后世无所见。霍叔处，其后晋献公时灭霍。
<br>
<br>　　康叔封，其后为韂，有世家言。焻季载，其后世无所见。
<br>
<br>　　太史公曰：管蔡作乱，无足载者。然周武王崩，成王少，天下既疑，赖同母之弟成
叔﹑焻季之属十人为辅拂，是以诸侯卒宗周，故附之世家言。
<br>
<br>　　曹叔振铎者，①周武王弟也。武王已克殷纣，封叔振铎于曹。②
<br>
<br>　　<span style="font-size:10.5pt;color:'004060'">注①索隐按：上文“叔振铎，其后为曹，有系家言”，则曹亦合题系家，今附管蔡
之末而不出题者，盖以曹微小而少事夡，因附管蔡之末，不别题篇尔。且又管叔虽无后，
仍是蔡﹑曹之兄，故题管﹑蔡而略曹也。
<br>
<br>　　注②集解宋忠曰济阴定陶县。</span>
<br>
<br>　　叔振铎卒，子太伯脾立。太伯卒，子仲君平立。仲君平卒，子宫伯侯立。宫伯侯卒，
子孝伯云立。孝伯云卒，子夷伯喜立。
<br>
<br>　　夷伯二十三年，周厉王奔于彘。
<br>
<br>　　三十年卒，弟幽伯强立。幽伯九年，弟苏杀幽伯代立，是为戴伯。戴伯元年，周宣
王已立三岁。三十年，戴伯卒，子惠伯兕立。①
<br>
<br>　　<span style="font-size:10.5pt;color:'004060'">注①集解孙检曰：“兕音徐子反。曹惠伯或名雉，或名弟，或复名弟兕也。”
<br>
<br>　　索隐按：年表作“惠公伯雉”，注引孙检，未详何代，或云齐人，亦恐其人不注史
记。今以王俭七志﹑阮孝绪七录并无，又不知是裴骃所录否？</span>
<br>
<br>　　惠伯二十五年，周幽王为犬戎所杀，因东徙，益卑，诸侯畔之。秦始列为诸侯。
<br>
<br>　　三十六，惠伯卒，子石甫立，其弟武杀之代立，是为缪公。缪公三年卒，子桓公终
生立。①
<br>
<br>　　<span style="font-size:10.5pt;color:'004060'">注①集解孙检云：“一作‘终湦’。湦音生。”</span>
<br>
<br>　　桓公三十五年，鲁隐公立。四十五年，鲁弒其君隐公。四十六年，宋华父督弒其君
殇公，及孔父。五十五年，桓公卒，子庄公夕姑①立。
<br>
<br>　　<span style="font-size:10.5pt;color:'004060'">注①索隐上音亦。即射姑也，同音亦。</span>
<br>
<br>　　庄公二十三年，齐桓公始霸。
<br>
<br>　　三十一年，庄公卒，子厘公夷立。厘公九年卒，子昭公班立。昭公六年，齐桓公败
蔡，遂至楚召陵。九年，昭公卒，子共公襄立。
<br>
<br>　　共公十六年，初，晋公子重耳其亡过曹，曹君无礼，欲观其骈胁。①厘负羁②谏，
不听，私善于重耳。二十一年，晋文公重耳伐曹，虏共公以归，令军毋入厘负羁之宗族
闾。或说晋文公曰：“昔齐桓公会诸侯，复异姓；今君囚曹君，灭同姓，何以令于诸侯？”
晋乃复归共公。
<br>
<br>　　<span style="font-size:10.5pt;color:'004060'">注①集解韦昭曰：“骈者，并干也。”正义骈，白边反。胁，许业反。
<br>
<br>　　注②正义厘音僖，曹大夫。</span>
<br>
<br>　　二十五年，晋文公卒。三十五年，共公卒，子文公寿立。文公二十三年卒，子宣公
强立。①宣公十七年卒，弟成公负刍立。
<br>
<br>　　<span style="font-size:10.5pt;color:'004060'">注①索隐按左传，宣公名庐。</span>
<br>
<br>　　成公三年，晋厉公伐曹，虏成公以归，已复释之。①五年，晋栾书﹑中行偃使程滑
弒其君厉公。二十三年，成公卒，子武公胜立。武公二十六年，楚公子弃疾弒其君灵王
代立。二十七年，武公卒，子平公*(顷)**[须]*立。平公四年卒，子悼公午立。是岁，
宋﹑韂﹑陈﹑郑皆火。
<br>
<br>　　<span style="font-size:10.5pt;color:'004060'">注①索隐按：左传成十五年，晋厉公执负刍，归于京师。晋立宣公弟子臧，子臧曰
“圣达节，次守节，下失节。为君非吾节也”。遂逃奔宋。曹人请于晋。晋人谓子臧
“反国，吾归而君”。子臧反，晋于是归负刍。</span>
<br>
<br>　　悼公八年，宋景公立。九年，悼公朝于宋，宋囚之；曹立其弟野，是为声公。
<br>
<br>　　悼公死于宋，归葬。
<br>
<br>　　声公五年，平公弟通弒声公代立，是为隐公。①隐公四年，声公弟露弒隐公代立，
是为靖公。靖公四年卒，子伯阳立。
<br>
<br>　　<span style="font-size:10.5pt;color:'004060'">注①索隐按：谯周云春秋无其事。今检系本及春秋，悼伯卒，弟露立，谥靖公，实
无声公﹑隐公，盖是彼文自疏也。</span>
<br>
<br>　　伯阳三年，国人有梦觽君子立于社宫，①谋欲亡曹；曹叔振铎止之，请待公孙强，
许之。旦，求之曹，无此人。梦者戒其子曰：“我亡，尔闻公孙强为政，必去曹，无离
曹祸。”②及伯阳即位，好田弋之事。六年，曹野人公孙强亦好田弋，获白鴈而献之，
且言田弋之说，因访政事。伯阳大说之，有宠，使为司城以听政。梦者之子乃亡去。
<br>
<br>　　<span style="font-size:10.5pt;color:'004060'">注①集解贾逵曰：“社宫，社也。”郑觽曰：“社宫，中有室屋者。”
<br>
<br>　　注②索隐离即罹。罹，被也。</span>
<br>
<br>　　公孙强言霸说于曹伯。十四年，曹伯从之，乃背晋干宋。①宋景公伐之，晋人不救。
十五年，宋灭曹，执曹伯阳及公孙强以归而杀之。曹遂绝其祀。
<br>
<br>　　<span style="font-size:10.5pt;color:'004060'">注①集解贾逵曰：“以小加大。”索隐干谓犯也。言曹因□晋而犯宋，遂致灭也。
裴氏引贾逵注云“以小加大”者，加，陵也，小即曹也，大谓晋及宋也。</span>
<br>
<br>　　太史公曰：①余寻曹共公之不用僖负羁，乃乘轩者三百人，②知唯德之不建。及振
铎之梦，岂不欲引曹之祀者哉？如公孙强不修厥政，叔铎之祀忽诸。③
<br>
<br>　　<span style="font-size:10.5pt;color:'004060'">注①索隐检诸本或无此论。
<br>
<br>　　注②正义晋世家云：“晋师入曹，数之，以其不用僖负羁言，而美女乘轩三百人也。”
<br>
<br>　　注③正义至如公孙强不修霸道之政，而伯阳之子立，叔铎犹尚飨祭祀，岂合忽绝之
哉。</span>
<br>
<br>　　【索隐述赞】武王之弟，管﹑蔡及霍。周公居相，流言是作。狼跋致艰，鸱鸮讨恶。
胡能改行，克复其爵。献舞执楚，遇息礼薄。穆侯虏齐，荡舟乖谑。曹共轻晋，负羁先
觉。伯阳梦社，祚倾振铎。

</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="036.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/035.htm by HTTrack Website Copier/3.x [XR&CO'2007], Thu, 21 Mar 2013 03:59:25 GMT -->
</html>
