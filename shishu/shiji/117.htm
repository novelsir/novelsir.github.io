<html>

<!-- Mirrored from www.my285.com/shishu/shiji/117.htm by HTTrack Website Copier/3.x [XR&CO'2007], Thu, 21 Mar 2013 04:00:56 GMT -->
<head>
<meta http-equiv="Content-Type" content="text/html; charset=gb2312">
<title>书大师_史记(集注本) </title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" 
bottommargin="0">

<div align="center"><img src="images/logo.gif" width="165" height="41"></div>
<div align="center"><hr color="#CBE2EC" width=85%></div>
<div align=center><table width=85%>
   <tr><td align=right style="font-size:12pt; color: #2895C3; letter-spacing: 1px; line-height: 25px;">卷一百一十七&nbsp;&nbsp;司马相如列传　第五十七
</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　司马相如者，蜀郡成都人也，字长卿。少时好读书，学击剑，①故其亲名之曰犬子。
②相如既学，③慕蔺相如之为人，更名相如。以赀为郎，事孝景帝，为武骑常侍，④非
其好也。会景帝不好辞赋，是时梁孝王来朝，从游说之士齐人邹阳﹑淮阴枚乘﹑吴庄忌
夫子⑤之徒，相如见而说之，因病免，客游梁。梁孝王令与诸生同舍，相如得与诸生游
士居数岁，乃着子虚之赋。
<br>
<br>　　<span style="font-size:10.5pt;color:'004060'">注①索隐吕氏春秋剑伎云“持短入长，倏忽纵横之术也”。魏文典论云“余好击剑，
善以短乘长”是也。
<br>
<br>　　注②索隐孟康云：“爱而字之也。”
<br>
<br>　　注③索隐案：秦密云“文翁遣相如受七经”。
<br>
<br>　　注④索隐张揖曰：“秩六百石，常侍从格猛兽。”
<br>
<br>　　注⑤集解徐广曰：“名忌，字夫子。”索隐徐广﹑郭璞皆云名忌字夫子。案：邹阳传云枚先生﹑严夫子，此则夫子是美称，时人以为号。汉书作“严忌”者，案忌本性庄，避明帝讳改姓严也。</span>
<br>
<br>　　会梁孝王卒，相如归，而家贫，无以自业。素与临邛令王吉相善，吉曰：“长卿久
宦游不遂，而来过我。”于是相如往，舍都亭。①临邛令缪为恭敬，日往朝相如。相如
初尚见之，后称病，使从者谢吉，吉愈益谨肃。临邛中多富人，而卓王孙家僮八百人，
程郑亦数百人，二人乃相谓曰：“令有贵客，为具召之。”
<br>
<br>　　并召令。令既至，卓氏客以百数。至日中，谒司马长卿，长卿谢病不能往，临邛令
不敢尝食，自往迎相如。相如不得已，强往，一坐尽倾。酒酣，临邛令前奏琴曰：“窃
闻长卿好之，愿以自娱。”相如辞谢，为鼓一再行。②是时卓王孙有女文君新寡，好音，
故相如缪与令相重，而以琴心挑之。③相如之临邛，从车骑，雍容闲雅甚都；④及饮卓
氏，弄琴，文君窃从户窥之，心悦而好之，恐不得当也。既罢，相如乃使人重赐文君侍
者通殷勤。文君夜亡奔相如，⑤相如乃与驰归成都。家居徒四壁立。⑥卓王孙大怒曰：
“女至不材，我不忍杀，不分一钱也。”人或谓王孙，王孙终不听。文君久之不乐，曰：
“长卿第俱如临邛，⑦从昆弟假贷犹足为生，何至自苦如此！”相如与俱之临邛，尽卖
其车骑，买一酒舍酤酒，而令文君当炉。⑧相如身自着犊鼻裈，⑨与保庸杂作，⑩涤器
于市中。⑾卓王孙闻而耻之，为杜门不出。昆弟诸公⑿更谓王孙曰：“有一男两女，所
不足者非财也。今文君已失身于司马长卿，长卿故倦游，⒀虽贫，其人材足依也，且又
令客，独柰何相辱如此！”卓王孙不得已，分予文君僮百人，钱百万，及其嫁时衣被财
物。文君乃与相如归成都，买田宅，为富人。
<br>
<br>　　<span style="font-size:10.5pt;color:'004060'">注①索隐案：临邛郭下之亭也。
<br>
<br>　　注②索隐案：乐府长歌行﹑短歌行，行者曲也。此言“鼓一再行”，谓一两曲。
<br>
<br>　　注③集解郭璞曰：“以琴中音挑动之。”索隐张揖云：“挑，娆也。以琴中娆之。”
挑音徒了反。娆音奴了反。其诗曰“凤兮凤兮归故乡，游遨四海求其皇，有一艳女在此
堂，室迩人遐毒我肠，何由交接为鸳鸯”也。又曰“凤兮凤兮从皇栖，得托子尾永为妃。
交情通体必和谐，中夜相从别有谁”。
<br>
<br>　　注④集解韦昭曰：“闲，读曰“闲’，甚得都邑之容也。”郭璞曰：“都犹姣也。诗曰‘恂美且都’。”
<br>
<br>　　注⑤索隐郭璞云：“婚不以礼为亡也。”
<br>
<br>　　注⑥集解郭璞曰：“言贫穷也。”索隐案：孔文祥云“徒，空也。家空无资储，但
有四壁而已，云就此中以安立也”。
<br>
<br>　　注⑦索隐弟如临邛。文颖云：“弟，且也。”郭璞云：“弟，语辞。如，往也。”
<br>
<br>　　注⑧集解韦昭曰：“炉，酒肆也。以土为堕，边高似炉。”
<br>
<br>　　注⑨集解韦昭曰：“今三尺布作形如犊鼻矣。称此者，言其无耻也。今铜印言犊纽，
此其类矣。”
<br>
<br>　　注⑩集解方言曰：“保庸谓之甬，奴婢贱称也。”
<br>
<br>　　注⑾集解韦昭曰：“瓦器也。每食必涤溉者。”
<br>
<br>　　注⑿集解郭璞曰：“诸公，父行也。”
<br>
<br>　　注⒀集解郭璞曰：“厌游宦也。”</span>
<br>
<br>　　居久之，蜀人杨得意为狗监，①侍上。上读子虚赋而善之，曰：“朕独不得与此人
同时哉！”得意曰：“臣邑人司马相如自言为此赋。”上惊，乃召问相如。
<br>
<br>　　相如曰：“有是。然此乃诸侯之事，未足观也。请为天子游猎赋，赋成奏之。”上许，令尚书给笔札。相如以“子虚”，虚言也，为楚称；②“乌有先生”者，③乌有此事也，为齐难；④“无是公”者，无是人也，明天子之义。⑤故空藉⑥此三人为
辞，以推天子诸侯之苑囿。其卒章归之于节俭，因以风谏。奏之天子，天子大说。其辞曰：
<br>
<br>　　<span style="font-size:10.5pt;color:'004060'">注①集解郭璞曰：“主猎犬也。”
<br>
<br>　　注②集解郭璞曰：“称说楚之美。”
<br>
<br>　　注③集解徐广曰：“乌，一作恶。”
<br>
<br>　　注④集解郭璞曰：“诘难楚事也。”
<br>
<br>　　注⑤集解郭璞曰：“以为折中之谈也。”
<br>
<br>　　注⑥索隐音假借，与积同音。</span>
<br>
<br>　　楚使子虚使于齐，齐王悉发境内之士，备车骑之觽，与使者出田。田罢，子虚过詑
①乌有先生，而无是公在焉。坐定，乌有先生问曰：“今日田乐乎？”子虚曰：“乐。”“获多乎？”曰：“少。”“然则何乐？”曰：“仆乐齐王之欲夸仆以车骑之觽，而仆对以云梦之事也。”曰：“可得闻乎？”
<br>
<br>　　<span style="font-size:10.5pt;color:'004060'">注①集解郭璞曰：“诧，夸也。音托夏反。”索隐上音戈，下音□亚反。夸诧是也。</span>
<br>
<br>　　子虚曰：“可。王驾车千乘，选徒万骑，田于海滨。列卒满泽，罘罔弥山，①揜兔
平原广泽游猎之地饶乐若此者乎？楚王之猎何与寡人？’④仆下车对曰：‘臣，楚国之鄙人也，幸得宿韂十有余年，时从出游，游于后园，览于有无，然犹未能篃鷪也，又恶足以言其外泽者乎！’齐王曰：‘虽然，略以子之所闻见而言之。’
<br>
<br>　　<span style="font-size:10.5pt;color:'004060'">注①集解郭璞曰：“罘，罝也。音浮。”正义说文云“罘，兔□也”。今幡车□也。
弥，竟也。
<br>
<br>　　注②集解徐广曰：“辚音吝。”骃案：郭璞曰“龏，掎足。辚，车轹”。索隐龏麟，
韦昭云“谓持其一龏也”。司马彪曰“龏，掎也”。说文云“掎，偏引一龏也”。
<br>
<br>　　注③集解郭璞曰：“盐浦，海边地多盐卤。鲜，生肉也。染，擩也。音而沿反，又
音而悦反。擩之于轮，盐而食之。鹜，驰也。音务。”索隐李奇云：“鲜，生肉也。染，
濡也。切生肉濡盐而食之。”染或为“淬”，与下文“脟割轮淬”意同也。
<br>
<br>　　注④集解郭璞曰：“与犹如也。”</span>
<br>
<br>　　“仆对曰：‘唯唯。臣闻楚有七泽，尝见其一，未鷪其余也。臣之所见，盖特其小
小者耳，①名曰云梦。②云梦者，方九百里，其中有山焉。其山则盘纡岪郁，隆崇嵂崒；
岑岩参差，日月蔽亏；③交错纠纷，上干青云；罢池陂汣，下属江河。其土则丹青赭垩，
④雌黄⑤白坿，⑥锡碧⑦金银，觽色炫耀，照烂龙鳞。⑧其石则赤玉玫瑰，⑨琳烪琨珸，
⑩瑊攚玄厉，⑾鮖石武夫。⑿其东则有蕙圃⒀衡兰，芷若⒁射干，⒂穹穷⒃昌蒲，江离
麋芜，诸蔗猼且。⒄其南则有平原广泽，登降汣靡，⒅案衍坛曼，⒆缘以大江，限以巫
山。⒇其高燥则生葴錺苞荔，(21)薛莎青薠。(22)其卑湿(23)则生藏莨蒹葭，
东蔷(24)雕胡，(25)莲藕菰芦，(26)庵犷轩芋，(27)觽物居之，不可胜图。(28)其西则有涌泉清池，激水推移；外发芙蓉菱华，内隐钜石白沙。其中则有神龟蛟鼍，(29)檋瑁(30)鳖鼋。其北则有阴林(31)巨树，楩錻豫章，(32)桂椒(33)木兰，
(34)蘗离朱杨，(35)樝梸梬栗，(36)橘柚芬芳。(37)其上则有赤嚋蠷蝚，(38)
鹓雏孔鸾，腾远射干。(39)其下则有白虎玄豹，蟃蜒貙豻，(40)兕象野犀，(41)
穷奇獌狿。
<br>
<br>　　<span style="font-size:10.5pt;color:'004060'">注①索隐郭璞云：“特，独也。”
<br>
<br>　　注②索隐赭诠音亡栋反，又音莫风反。裴骃云“孙叔敖激沮水作此泽”。张揖云
“楚薮也，在南郡华容县”。郭璞曰“江夏安陆有云梦城，南郡枝江亦有云梦城。华容
县又有巴丘湖，俗云即古云梦泽也”。则张揖云在华容者，指巴湖也。
<br>
<br>　　今安陆东见有云梦城﹑云梦县，而枝江亦有者，盖县名取此泽，故有城也。
<br>
<br>　　注③集解汉书音义曰：“高山壅蔽，日月亏缺半见。”索隐案：汉书注此卷多不题
注者姓名，解者云是张揖，亦兼有余人也。
<br>
<br>　　注④集解徐广曰：“一作‘瑕’。”索隐张揖云：“赭，赤土，出少室山。垩，白
垩，，本草云一名白墡也。”
<br>
<br>　　注⑤正义药对曰：“雌黄出武都山谷，与雄黄同山。”
<br>
<br>　　注⑥集解徐广曰：“音符。”骃案：汉书音义曰“白□，白石英也”。索隐张揖曰：
“白石英也，出鲁阳山。”苏林音附，郭璞音符也。
<br>
<br>　　注⑦正义颜云：“锡，青金也。碧谓玉之青白色者也。”
<br>
<br>　　注⑧集解郭璞曰：“如龙之鳞采。”
<br>
<br>　　注⑨集解郭璞曰：“赤玉，赤瑾也。见楚辞。玫瑰，石珠也。”
<br>
<br>　　注⑩集解汉书音义曰：“琳，球也。懡，石次玉者。琨珸，山名也，出善金，尸子
曰‘昆吾之金’者。”索隐琨珸，司马彪云“石之次玉者”。按：河图云“流州多积石，
名昆吾石，炼之成铁，以作剑，光明昭如水精”。案：字或作“昆吾”。
<br>
<br>　　注⑾集解徐广曰：“瑊音古咸反，攚音勒，皆次玉者。”骃案：汉书音义曰“玄厉，
黑石可用磨者”。
<br>
<br>　　注⑿集解徐广曰：“石似玉。”骃案：汉书音义曰“鮖石出鴈门，武夫出长沙也”。
<br>
<br>　　注⒀索隐司马彪云：“蕙，香草也。”本草云：“蕙草一名蕙。”广志云：“熏草
绿叶紫茎，魏武帝以此烧香，今东下田有此草，茎叶似麻，其华正紫也。”
<br>
<br>　　注⒁集解汉书音义曰：“衡，杜衡也。其状若葵，其臭如监芜。芷，白芷。
<br>
<br>　　若，杜若。”索隐张揖云“衡，杜衡，生下田山”。案：山海经云“天帝之山有草，
叶如葵，臭如蘪芜，可以走马”。博物志云“一名土杏，其根一似细辛，叶似葵”。故
药对亦为似细辛是也。兰，张揖云“秋兰”。芷若，张揖云“若，杜若；芷，白芷也”。
本草云“一名顡”。埤苍云“齐曰顡，晋曰虈”。字林曰“顡音昌亥反，又音昌里反。
虈音火娇反”。
<br>
<br>　　本草又曰“杜若，一名杜衡。”今杜若叶似姜而有文理，茎叶皆有长毛。古今名号
不同，故其所呼别也。
<br>
<br>　　注⒂索隐广雅云“乌蓬，射干”。本草名乌扇。
<br>
<br>　　注⒃索隐芎藭。司马彪云：“芎藭似矒本。”郭璞云：“今历阳呼为江离。”淮南子云：“夫乱人者，若芎藭之与栆本。”
<br>
<br>　　注⒄集解徐广曰：“猼音匹沃反。”骃案：汉书音义曰“江离，香草，蘪芜，蕲芷
也，似蛇床而香。诸蔗，甘柘也。猼且，蘘荷也”。索隐吴录曰“临海县海水中生江离，
正青似乱发，即离骚所云者是也”。广志云“赤叶红华”，则与张勃所说又别。案：今
芎藭苗曰江离，绿叶白华，又不同。孟康云“麋芜，蕲芷也，似蛇床而香”。樊光曰
“矒本一名麋芜，根名蕲芷”。又药对以为麋芜一名江离，芎藭苗也。则芎藭﹑矒本﹑
江离﹑麋芜并相似，非是一物也。诸柘，张揖云“诸柘，甘柘也”。搏且，上音并卜反，
下音子余反。汉书作“巴且”，文颖云“巴蕉也”。郭璞云“搏且，蘘荷属”。未知孰
是也。
<br>
<br>　　注⒅集解音移糜。
<br>
<br>　　注⒆索隐司马彪云：“案衍，窳下；坛曼，平博也。”衍音弋战反。
<br>
<br>　　注⒇集解郭璞曰：“巫山今在建平巫县也。”
<br>
<br>　　注(21)集解徐广曰：“葴音针，马蓝也。錺，或曰草，生水中，华可食。荔音力
诣反。草，似蒲。”骃案：汉书音义曰“苞，藨也”。索隐葴析。音针斯二音。
<br>
<br>　　孟康曰“葴，马蓝也”。郭璞曰“葴，酸浆，江东名乌葴”。析，汉书作“斯”，
孟康云“斯，禾，似燕麦”。埤苍又云“生水中，华可食”。广志云“凉州地生析草，
皆如中国燕麦”是也。
<br>
<br>　　注(22)集解徐广曰：“薛音先结反。”骃案：汉书音义曰“薛，赖蒿也。莎，镐
侯也。青薠，似莎而大也。音烦”。
<br>
<br>　　注(23)索隐其庳湿。庳音婢。庳，下也。
<br>
<br>　　注(24)集解徐广曰：“乌桓国有蔷，似蓬草，实如葵子，十月熟。”骃案：汉书
音义曰“藏，似薍而叶大。莨，莨尾草也。蒹，薕也。葭，芦也”。索隐藏莨，郭璞云
“狼尾，似茅”。蒹葭音兼加。孟康云“蒹葭似芦也”。郭璞云“蒹，躾也。似雚而细
小，高数尺，江东人呼为蒹蒿”。又云“葭，芦也。似苇而细小，江东人呼为乌蓲”。
薍音五患反。躾音敌。东蔷，案续汉书云“东蔷似蓬草，实如葵子，十一月熟”。广志
云“子色青黑，河西语云‘贷我东蔷，偿我白粱’也”。
<br>
<br>　　注(25)索隐雕胡。案谓菰米。
<br>
<br>　　注(26)集解徐广曰：“生水中。”索隐郭璞云：“菰，蒋也。芦，苇也。”
<br>
<br>　　注(27)集解汉书音义曰：“奄闾，蒿也。轩芋，莸草也。”索隐郭璞云：“庵闾，
蒿，子可疗病也。轩芋生水中，今杨州有也。”
<br>
<br>　　注(28)集解郭璞曰：“图，画也。”
<br>
<br>　　注(29)正义郭注山海经云：“蛟，似蛇而四龏，小头细颈，有白婴，大者数十围，
卵生，子如一二斛瓮，吞人。鼍，似蜥蜴而大，身有甲，皮可以冒鼓。”
<br>
<br>　　注(30)正义似觜觿，甲有文，出南海，可饰器物也。
<br>
<br>　　注(31)集解郭璞曰：“林在山北阴地。”
<br>
<br>　　注(32)集解郭璞曰：“楩，□也，似梓。錻，叶似桑。豫章，大木也，生七年乃
可知也。”正义案：*(温)*活人云“豫，今之枕木也。章，今之樟木也。二木生至七年，
枕樟乃可分别”。
<br>
<br>　　注(33)正义郭璞云：“桂，似枇杷叶而大，白花，花而不着子，藂生岩岭闲，无
杂木，冬夏常青。”案：今诸寺有桂树，叶若枇杷而小，光静，冬夏常青，其皮不中食，
盖二色桂树。
<br>
<br>　　注(34)集解骃案：郭璞曰“木兰，树，皮辛香可食”。正义广雅云：“似桂，皮
辛可食，叶冬夏荣，常以冬华，其实如小*(甘)*柿，辛美，南人以为梅也。”
<br>
<br>　　注(35)集解徐广曰：“蘗音扶戾反。”汉书音义曰：“离，山梨。朱杨，赤杨也。”
索隐朱杨，郭璞云“赤茎柳，生水边”，尔雅云柽河柳是也。
<br>
<br>　　注(36)集解徐广曰：“梬音郢。”骃案：汉书音义曰“梬，梬枣也”。
<br>
<br>　　注(37)正义小曰橘，大曰柚。树有刺，冬不凋，叶青，花白，子黄赤。二树相似。
非橙也。
<br>
<br>　　注(38)集解徐广曰：“音劬柔。”正义蠷音劬，蝚音柔，皆猿猴类。
<br>
<br>　　注(39)集解郭璞曰：“鹓雏，凤属也。孔，孔雀；鸾，鸾鸟也。”汉书音义曰：“腾远，鸟名。射干，似狐，能缘木。”索隐孟康云“腾远，鸟名”，非也。司马彪云：“腾远，慐也。”郭璞云：“腾慐，龙属，能兴云雾。”张揖云：“射干，似狐，
能缘木。”
<br>
<br>　　注(40)集解郭璞曰：“蟃蜒，大兽，长百寻。貙，似狸而大。”汉书音义曰：“豻，胡地野犬，似狐而小也。”索隐郭璞云：“蟃蜒，大兽，长百寻。”张揖云：“貙，似狸而大。豻，胡地野犬，似狐而小，黑喙。”应劭音颜，韦昭一音岸。邹诞生
音苦奸反，协音，是。
<br>
<br>　　注(41)正义兕，状如水牛。象，大兽，长鼻，牙长一丈，俗呼为江嚋。犀，头似
嚋，一角在额。汉书无此一句。</span>
<br>
<br>　　“‘于是乃使专诸之伦，手格此兽。楚王乃驾驯驳之驷，①乘雕玉之舆，靡鱼须之
桡旃，②曳明月之珠旗，③建干将之雄戟，④左乌嗥之雕弓，⑤右夏服之劲箭；⑥阳子
骖乘，纤阿为御；⑦案节未舒，⑧即陵狡兽，辚邛邛，嚺距虚，⑨轶野马而穐騊駼，⑩
乘遗风而射游骐；⑾儵眒凄浰，⑿赖动熛至，星流霆击，弓不虚发，中必决眦，⒀洞胸
达腋，绝乎心系，获若雨兽，揜草蔽地。于是楚王乃弭节裴回，⒁翱翔容与，⒂览乎阴
林，观壮士之暴怒，与猛兽之恐惧，徼<img src="images/117a.bmp">受诎，⒃殚睹觽物之变态。
<br>
<br>　　<span style="font-size:10.5pt;color:'004060'">注①集解汉书音义曰：“驯，扰也。驳，如马，白身，黑尾，一角，锯牙，食虎豹。
扰而驾之，以当驷马。”
<br>
<br>　　注②集解郭璞曰：“以海鱼须为旒旌，言桡弱也。通帛为旃也。”
<br>
<br>　　注③集解汉书音义曰：“以明月珠缀饰旗。”
<br>
<br>　　注④集解汉书音义曰：“干将，韩王剑师。雄戟，胡中有橲，干将所造也。”
<br>
<br>　　索隐应劭曰：“干将，吴善冶者姓。”如淳曰：“干将，铁所出。”晋灼曰：“阖
闾铸干将剑。”应劭说是。方言云：“戟中小孑刺者，所谓雄戟也。”周处风土记云：
“戟为五兵雄也。”橲音巨。案：周礼“冶氏为戈，胡三之”。注云“胡其孑”也。又
礼图谓“戟支曲下为胡”也。
<br>
<br>　　注⑤索隐乌号之雕弓。黄帝上仙，髃臣举弓抱之而号，见封禅书及郊祀志文。
<br>
<br>　　韩诗外传云弓工之妻曰“此弓大山南乌号之柘”。案：淮南子云“乌号，柘桑，其
材坚劲，乌栖其上，将飞，枝劲复起，号呼其上。伐取其材为弓，因曰‘乌号’”。古
史考﹑风俗通皆同此说也。
<br>
<br>　　注⑥集解徐广曰：“韦昭云夏，夏羿也。矢室名曰服。”吕静曰：“步叉谓之服也。”
索隐案：夏羿，善射者。又服，箭室之名，故云“夏服”。又夏后氏有良弓名“繁弱”，
其矢亦良，即“繁弱箭服”是也。
<br>
<br>　　注⑦集解汉书音义曰：“阳子，僊人陵阳子。纤阿，月御也。”韦昭曰：“阳子，
古贤也。”索隐服虔云：“阳子，仙人陵阳子也。”张揖云：“阳子，伯乐也。孙阳字
伯乐，秦缪公臣，善御者也。”服虔云：“纤阿为月御。或曰美女姣好貌。”又乐产曰：
“纤阿，山名，有女子处其岩，月历岩度，跃入月中，因名月御也。”
<br>
<br>　　注⑧索隐郭璞曰：“言顿辔也。”司马彪云“案辔徐行得节，故曰案节，马足未展，
故曰未舒之也”，亦*(曰未)**[为]*得也。
<br>
<br>　　注⑨集解郭璞曰：“邛邛，似马而色青。距虚即邛邛，变文互言之。穆天子传曰
‘邛邛距虚，日走五百里’也。”
<br>
<br>　　注⑩集解徐广曰：“穐音锐。”骃案：郭璞曰“野马，如马而小。騊駼，似马。穐，
车轴头”。索隐尭騊駼。上音韂。尭，车轴头也。谓车轴冲杀之。騊駼，野马。
<br>
<br>　　注⑾集解汉书音义曰：“遗风，千里马。尔雅曰巂，如马，一角。不角者，骐也。”
索隐吕氏春秋云：“遗风之乘。”古今注云：“秦始皇马名。”韦昭云：“骐如马，一角。”尔雅云：“巂无角曰骐。”非麒麟之骐。巂音携。
<br>
<br>　　注⑿集解徐广曰：“凄音七见反。浰音力诣反。”骃案：汉书音义曰“皆疾貌”。
<br>
<br>　　注⒀集解韦昭曰：“在目所指，中必决于眼眦也。”
<br>
<br>　　注⒁集解郭璞曰：“或云节，今之所杖信节也。”索隐司马彪云：“弭犹低也。或
云节，今之所言杖*(节)*信*[节]*也。”
<br>
<br>　　注⒂索隐郭璞曰：“言自得。”
<br>
<br>　　注⒃集解徐广曰：“□音剧。”骃案：郭璞曰“□，疲极也。诎，尽也。言兽有倦
游者，则徼而取之”。索隐徼魹受诎。司马彪云：“徼，遮也。魹，倦也。谓遮其倦者。”魹音剧。诎音屈。说文云：“魹，劳也。燕人谓劳为魹。”徼音古尧反。</span>
<br>
<br>　　“‘于是郑女曼姬，①被阿锡，②揄纻缟，③篮纤罗，垂雾縠；④襞积褰绉，纡徐
委曲，郁桡溪谷；⑤衯衯裶裶，⑥扬袘恤削，⑦蜚纤垂髾；⑧扶与猗靡，⑨羫呷萃蔡，
⑩下摩兰蕙，上拂羽盖，错翡翠之威蕤，⑾缪绕玉绥；⑿缥乎忽忽，若神仙之仿佛。⒀
<br>
<br>　　<span style="font-size:10.5pt;color:'004060'">注①集解郭璞曰：“曼姬谓邓曼。姬，妇人之总称。”正义文颖云：“郑国出好女。
曼者，其色理曼泽也。”如淳云：“郑女，夏姬也。曼姬，楚武王夫人邓曼。”
<br>
<br>　　注②集解汉书音义曰：“阿，细缯也。锡，布也。”正义按：东阿出缯也。
<br>
<br>　　注③集解徐广曰：“揄音臾。”正义揄，曳也。韦昭云：“纻之色若缟也。”颜云：“纻，织纻也。缟，鲜支也。”
<br>
<br>　　注④集解郭璞曰：“言细如雾，垂以覆头。”
<br>
<br>　　注⑤集解汉书音义曰：“襞积，简齰也。褰，缩也。绉，裁也。其绉中文理，茀郁
噺曲，有似于溪谷也。”索隐小颜云：“襞积，今之裙彝，古谓之素积。”
<br>
<br>　　苏林曰“褰绉，缩蹙之”是也。绉音侧救反。齰音叉革反。裁音在代反。郁桡溪谷，
孟康曰“其绉中文理，茀郁噺曲，有似于溪谷也”。噺，字林音丘亦反。
<br>
<br>　　注⑥索隐郭璞云：“衣长貌。”正义上芳云反，下方非反。
<br>
<br>　　注⑦集解徐广曰：“袘音迤，衣袖也。”骃案：汉书音义曰“恤削，裁制貌也”。
<br>
<br>　　索隐扬袘戌削。张晏曰：“扬，举也。袘，衣袖也。戌削，裁制貌也。”
<br>
<br>　　注⑧集解徐广曰：“纤音芟。”骃案：郭璞云“纤，筜衣饰；髾，髻髾也”。
<br>
<br>　　注⑨集解郭璞曰：“淮南所谓‘曾折摩地，扶与猗委’也。”正义舆音余。猗，于
绮反。谓郑女曼姬侍从王者，扶其车舆而猗靡。
<br>
<br>　　注⑩集解汉书音义曰：“羫呷，衣裳张起也。萃蔡，衣声也。”索隐孟康曰：“羫呷，衣起张也。”韦昭云：“呷音呼甲反。”萃□，孟康云“萃□，衣声也”。郭璞曰“萃□犹璀樫也”。正义呷，火甲反。萃音翠。蔡，千贿反。
<br>
<br>　　注⑾集解徐广曰：“错音措。或作‘错粉翠蕤’。”
<br>
<br>　　注⑿集解郭璞曰：“绥，所执以登车。”正义颜云：“下摩兰蕙，谓垂髾也。
<br>
<br>　　上拂羽盖，谓飞襳也。玉绥，以玉饰绥也。”言飞襳垂髾，错篮翡翠之旌幡，或绕
玉绥也。张揖云：“翡翠大小一如雀，雄赤曰翡，雌青曰翠。”博物志云：“翡身通黑，唯胸前背上翼后有赤毛。翠身通青黄，唯六翮上毛长寸余青。其飞则羽鸣翠翡翠翡然，因以为名也。”
<br>
<br>　　注⒀正义仿佛，言似神仙也。战国策云：“郑之美女粉白黛黑而立于衢，不知者谓
之神仙。”</span>
<br>
<br>　　“‘于是乃相与獠于蕙圃，①媻珊勃窣②上金堤，揜翡翠，射钫幤，③微矰出，纤
缴施，④弋白鹄，连驾鹅，⑤双鸧下，玄鹤加。⑥怠而后发，游于清池；浮文鹢，⑦扬
桂枻，⑧张翠帷，建羽盖，罔檋瑁，钓紫贝；⑨摐金鼓，吹鸣籁，⑩榜人歌，⑾声流喝，
⑿水虫骇，波鸿沸，涌泉起，奔扬会，礧石相击，硠硠糁糁，若赖霆之声，闻乎数百里
之外。
<br>
<br>　　<span style="font-size:10.5pt;color:'004060'">注①集解郭璞曰：“獠，猎也。音辽。”索隐尔雅云：“宵猎曰獠。”郭璞曰：“獠，猎也。又音辽也。”
<br>
<br>　　注②索隐盘銯勃猝。韦昭曰：“盘銯，匍匐上下也。”猝音素忽反。
<br>
<br>　　注③集解汉书音义曰：“钫幤，鸟，似凤也。”索隐司马彪云：“钫幤，山鸡也。”
许慎云：“鷩鸟也。”郭璞曰：“似凤，有光彩。音浚宜。”李彤云：“钫幤，神鸟，
飞光竟天也。”
<br>
<br>　　注④集解徐广曰：“缴音斫。”
<br>
<br>　　注⑤集解郭璞曰：“野鹅也。驾音加。”索隐驾鹅。尔雅云：“舒鴈，鹅也。”
<br>
<br>　　郭璞曰：“野鹅也。”正义鹄，水乌也。驾鹅连谓兼获也。抱朴子云：“千岁之鹄
纯白，能登于木。”
<br>
<br>　　注⑥集解郭璞曰：“诗云‘弋言加之’是也。”正义司马彪云：“鸧似鴈而黑，亦
呼为鸧括。韩诗外传云胎生也。”相鹤经云：“鹤寿二百六十岁则色纯黑。”
<br>
<br>　　案：弋双鸧既下，又加玄鹤之上也。
<br>
<br>　　注⑦集解汉书音义曰：“鹢，水鸟也。画其象于船首。淮南子曰‘龙舟鹢首，天子
之乘也’。”
<br>
<br>　　注⑧集解徐广曰：“音曳。”骃案：韦昭曰“枻，璙也”。
<br>
<br>　　注⑨集解郭璞曰：“紫质黑文也。”正义毛诗虫鱼疏云：“贝，水之介虫。大者蚢，
音下郎反。小者为贝，其白质如玉，紫点为文，皆成行列。当大者径一尺，小者七八寸。
今九真﹑交址以为杯盘实物也。”货殖传云“贝宝龟”是也。
<br>
<br>　　注⑩集解汉书音义曰：“摐，撞也。籁，箫也。”
<br>
<br>　　注⑾集解郭璞曰：“唱棹歌也。榜，船也，音谤。”
<br>
<br>　　注⑿集解徐广曰：“乌迈反。”</span>
<br>
<br>　　“‘将息獠者，击灵鼓，①起烽燧，车案行，骑就队，纚乎淫淫，班乎裔裔。②于是楚王乃登阳云之台，③泊乎无为，澹乎自持，勺药之和具而后御之。④不若大王终日驰骋而不下舆，脟割轮淬，自以为娱。⑤臣窃观之，齐殆不如。’
于是王默然无以应仆也。”
<br>
<br>　　<span style="font-size:10.5pt;color:'004060'">注①集解郭璞曰：“灵鼓，六面也。”
<br>
<br>　　注②集解郭璞曰：“皆髃行貌也。”
<br>
<br>　　注③集解徐广曰：“宋玉云楚王游于阳云之台。”骃案：郭璞曰“在云梦之中”。
<br>
<br>　　注④集解郭璞曰：“勺药，五味也。”
<br>
<br>　　注⑤集解徐广曰：“淬，千内反。”骃案：郭璞曰“脟，膊；淬，染也。脟音脔也”。</span>
<br>
<br>　　乌有先生曰：“是何言之过也！足下不远千里，来况齐国，①王悉发境内之士，而
备车骑之觽，以出田，乃欲暞力致获，以娱左右也，何名为夸哉！问楚地之有无者，愿
闻大国之风烈，先生之余论也。今足下不称楚王之德厚，而盛推云梦以为高，奢言淫乐
而显侈靡，窃为足下不取也。必若所言，固非楚国之美也。有而言之，是章君之恶；无
而言之，是害足下之信。章君之恶而伤私义，二者无一可，而先生行之，必且轻于齐而
累于楚矣。且齐东陼巨海，②南有琅邪，③观乎成山，④射乎之罘，⑤浮勃澥，⑥游孟
诸，⑦邪与肃慎为邻，⑧右以汤谷为界，⑨秋田乎青丘，⑩傍偟乎海外，吞若云梦者八
九，其于胸中曾不蔕芥。⑾若乃俶傥瑰伟，异方殊类，珍怪鸟兽，万端鳞萃，充仞其中
者，不可胜记，禹不能名，契不能计。⑿然在诸侯之位，不敢言游戏之乐，苑囿之大；
先生⒀又见客，⒁是以王辞而不复，⒂何为无用应哉！”
<br>
<br>　　<span style="font-size:10.5pt;color:'004060'">注①集解郭璞曰：“言有惠况也。”
<br>
<br>　　注②索隐陼，苏林音渚。小洲曰陼。谓东有大海之陼也。
<br>
<br>　　注③集解郭璞曰：“山名，在琅邪县界。”正义山名，在密州东南百三十里。琅邪台在山上。
<br>
<br>　　注④集解徐广曰：“在东莱不夜县。”索隐张揖云：“观，阙也。于山上筑宫阙。”
郭璞云：“言在山下游观，音馆也。”正义封禅书云“成山斗入海”，言上山观也。括
地志云：“成山在莱州文登县东北百八十里也。”
<br>
<br>　　注⑤集解汉书音义曰：“之罘山在牟平县。射猎其上也。”正义括地志云：“罘山
在莱州文登县西北百九十里。”言射猎其上也。罘音浮。
<br>
<br>　　注⑥集解汉书音义曰：“海别枝名也。”索隐案：齐都赋云“海傍曰勃，断水曰澥”
也。
<br>
<br>　　注⑦集解郭璞曰：“宋之薮泽名。”正义周礼职方氏“青州薮曰望诸”，郑玄云
“望诸，孟潴也”。
<br>
<br>　　注⑧正义邪谓东北接之。括地志云：“靺鞨国，古肃慎也，亦曰挹娄，在京东北八
千四百里，南去扶余千五百里，东及北各抵大海也。”
<br>
<br>　　注⑨正义言右者，北向天子也。海外经云：“汤谷在黑齿北，上有扶桑木，水中十
日所浴。”张揖云：“日所出也。”许慎云：“热如汤。”
<br>
<br>　　注⑩集解郭璞曰：“青丘，山名。亦有田，出九尾狐，在海外矣。”索隐郭璞云：
“山名。出九尾狐也。”正义服虔云：“青丘国在海东三百里。”郭璞云：“青丘，山名。上有田，亦有国，出九尾狐，在海外。”
<br>
<br>　　注⑾索隐张揖曰：“刺鲠也。”郭璞云：“言不觉有也。”
<br>
<br>　　注⑿正义禹为尧司空，辨九州土地山川草木禽兽。契为司徒，敷五教，主四方会计。
言二人犹不能名计其数。
<br>
<br>　　注⒀索隐指子虚也。
<br>
<br>　　注⒁索隐如淳曰：“见宾客礼待故也。”李善曰：“言见先生是*(宾)*客*(之)*也。”
<br>
<br>　　注⒂索隐郭璞曰：“复，答也。”</span>
<br>
<br>　　无是公听然而笑①曰：“楚则失矣，齐亦未为得也。夫使诸侯纳贡者，非为财币，
所以述职也；②封疆画界者，非为守御，所以禁淫也。③今齐列为东藩，而外私肃慎，
捐国踰限，越海而田，其于义故未可也。且二君之论，不务明君臣之义而正诸侯之礼，
徒事争游猎之乐，苑囿之大，欲以奢侈相胜，荒淫相越，此不可以扬名发誉，而适足以
贬君自损也。且夫齐楚之事又焉足道邪！君未睹夫巨丽也，独不闻天子之上林乎？
<br>
<br>　　<span style="font-size:10.5pt;color:'004060'">注①集解郭璞曰：“听，笑貌也。”索隐说文云：“听，笑蝄。”
<br>
<br>　　注②集解郭璞曰：“诸侯朝于天子曰述职，言述所职。见孟子。”
<br>
<br>　　注③集解郭璞曰：“禁绝淫放也。”</span>
<br>
<br>　　“左苍梧，右西极，①丹水更其南，②紫渊径其北；③终始霸浐，出入泾渭；④酆
鄗⑤潦潏⑥，纡余委蛇，经营乎其内。荡荡兮八川分流，相背而异态。⑦东西南北，驰
骛往来，出乎椒丘之阙，行乎洲淤之浦，⑧径乎桂林之中，⑨过乎泱莽之野。⑩汨乎浑
流，顺阿而下，⑾赴隘陕之口。触穹石，激堆埼，⑿沸乎暴怒，汹涌滂垊，⒀滭浡滵汩，
⒁?测泌瀄，⒂横流逆折，转腾潎洌，⒃澎濞沆瀣，⒄穹隆云挠，⒅蜿灗胶戾，⒆
踰波趋浥，⒇騳騳下濑，(21)批壧嚰壅，(22)礶扬滞沛，(23)临坻注壑，(24)瀺灂(25)霣坠，(26)湛湛(27)隐隐，砰磅訇糁，(28)潏潏淈淈，湁潗鼎沸，(29)驰波跳沫，(30)汩遤漂疾，(31)悠远长怀，(32)寂漻无声，肆乎永归。然
后灏溔潢漾，(33)安翔徐徊，翯乎滈滈，(34)东注大湖，(35)衍溢陂池。于是乎
蛟龙赤螭，(36)碹稳螹离，(37)鰅糀鰬魠，(38)禺禺鱋魶，(39)揵鳍(40)擢
尾，振鳞奋翼，潜处于深岩；鱼鳖讙声，万物觽伙，明月珠子，玓瓅江靡，[(41)蜀石
黄筻，(42)水玉磊砢，(43)磷磷烂烂，采色瑸旰，丛积乎其中。鸿鹄鹔鸨，榊榌鸀
榀，(44)楿碜(45)郒目，(46)烦鹜鷛冩，(47)熕熘鵁鸬，(48)髃浮乎其上。
泛淫泛滥，(49)随风澹淡，与波摇荡，掩薄草渚，(50)唼喋(51)菁藻，(52)咀
嚼菱藕。
<br>
<br>　　<span style="font-size:10.5pt;color:'004060'">注①集解郭璞曰：“西极，邠国也。见尔雅。”正义文颖云：“苍梧郡属交州，在
长安东南，故言左。尔雅云西至于豳国为极。在长安西，故言右。”
<br>
<br>　　注②集解汉书音义曰：“丹水出上洛頉领山。”
<br>
<br>　　注③集解郭璞曰：“紫渊所未详。”正义山海经云：“紫渊水出根耆之山，西流注
河。”文颖云：“西河谷罗县有紫泽，*(其水紫色注亦紫)*在县北，于长安为北。”
<br>
<br>　　注④索隐张揖云：“灞出蓝田西北而入渭。浐亦出蓝田谷，北至霸陵入灞。灞浐二
水尽于苑中不出，故云终始也。泾渭二水从苑外来，又出苑去也。泾水出安定泾阳县幵
头山，东至阳陵入渭。渭水出陇西首阳县鸟鼠同穴山，东北至华阴入河。”
<br>
<br>　　注⑤索隐丰镐。张揖云：“丰水出鄠县南山丰谷，北入渭。镐在昆明池北。”郭璞云：“镐水，丰水下流也。”
<br>
<br>　　注⑥集解郭璞曰：“皆水流貌，音决。”索隐应劭云：“潦，流也。潏，涌出声也。”
张揖云：“又有潏水，出南山。”姚氏云：“潦，或作‘涝’也。涝水出鄠县，北注渭。
潏水出杜陵，今名沇水，自南山皇子陂西北流注昆明池入渭。”
<br>
<br>　　案：此下文“八川分流”，则从泾﹑渭﹑灞﹑浐﹑丰﹑镐﹑潦﹑潏为八。晋灼曰：“从丹水下则有九，从灞以下则七。”案：今潏既是水名，除丹紫二川，自泾渭以下适足八川，是经营乎其内也。又潘岳关中记曰“泾﹑渭﹑灞﹑浐﹑丰﹑镐﹑涝﹑潏，
上林赋所谓‘八川分流’”。
<br>
<br>　　注⑦集解郭璞曰：“八川名在上。”
<br>
<br>　　注⑧集解郭璞曰：“椒丘，丘名，言有岩阙也，见楚辞。淤亦洲名，蜀人云，见方
言。”索隐服虔云：“丘名，楚词曰‘驰椒丘且焉止息’也。”案：两山俱起，象双阙。
如淳云“丘多椒也”。
<br>
<br>　　注⑨集解郭璞曰：“桂林，林名也，见南海经也。”
<br>
<br>　　注⑩集解汉书音义曰：“山海经所谓大荒之野。”
<br>
<br>　　注⑾集解郭璞曰：“阿，大陵。”
<br>
<br>　　注⑿集解郭璞曰：“穹隆，大石貌。堆，沙堆。埼，曲岸头，音祁。”索隐郭璞曰：
“堆，沙堆；埼，曲岸头也。”
<br>
<br>　　注⒀集解汹音许勇反。涌音勇。滂音浦横反。垊音浦拜反。索隐汹涌澎湃。司马彪云：“汹涌，跳起貌。澎湃，相戾也。”涌，或作“容”。澎，或作“滂”。
<br>
<br>　　注⒁索隐司马彪云：“滭沸，盛貌。滵汩，去疾也。”正义毕渤密三音。汨，于笔
反。
<br>
<br>　　注⒂集解郭璞曰：“逼侧笔栉四音。”索隐司马彪云：“?测，相迫也。泌瀄，相
楔也。”郭璞云：“逼侧笔栉四音。”
<br>
<br>　　注⒃索隐苏林曰：“流轻疾也。”
<br>
<br>　　注⒄索隐滂濞沆溉。溉，亦作“瀣”。司马彪云：“滂濞，水流声也。沆溉，徐流。”
郭璞云：“鼓怒郁鲠之蝄也。”正义澎，普彭反。濞，普秘反。沆，胡朗反。溉，胡代
反。
<br>
<br>　　注⒅索隐穹崇云桡。服虔云：“水旋还作泉也。”郭璞云：“水陇起回窳也。”
<br>
<br>　　注⒆索隐司马彪云：“蜿灗，展转也。胶戾，邪屈也。”音婉善交戾四音也。正义蜿音婉。蝉音善。
<br>
<br>　　注⒇集解徐广曰：“乌狭反。”索隐隃波趋浥。司马彪云：“隃波，后陵前也。
趋浥，输于深泉也。”浥音焉浃反。
<br>
<br>　　注(21)索隐司马彪云：“騳騳，水声也。”音利。
<br>
<br>　　注(22)正义批，白结反。壧，岩。司马彪云：“批，反击也。壅，曲隈也。”
<br>
<br>　　注(23)索隐滞沛，郭璞云“水洒散蝄”。滞音丑制反。
<br>
<br>　　注(24)正义坻音彁。坻，水中沙微起出水者也。尔雅云“小沚曰坻”。壑，墟也。
<br>
<br>　　注(25)索隐上音士湛反，下音士卓反。说文云“水小声也”。
<br>
<br>　　注(26)正义霣音陨。隧，直类反。
<br>
<br>　　注(27)集解徐广曰：“湛音沉。”
<br>
<br>　　注(28)正义砰，披萌反。磅，蒲黄反。訇，呼宏反。糁，苦盖反。皆水流鼓怒之
声也。
<br>
<br>　　注(29)集解郭璞曰：“湁音□立反。潗音缉。”索隐潏淈湁潗。郭璞云，皆水微
转细涌貌。潏淈音决骨。湁音□力反。潗音缉。广雅云“淈淈，决流也”。周成篮字云
“湁潗，水沸之蝄也”。
<br>
<br>　　注(30)集解徐广：“一云‘吸呷’。”
<br>
<br>　　注(31)索隐遤，晋灼曰“华给反”，郭璞云“许立反”。汩遤，急转蝄也。
<br>
<br>　　注(32)正义放散貌也。
<br>
<br>　　注(33)正义晃养二音。郭云“皆水无涯际也”。
<br>
<br>　　注(34)索隐翯音鹤。滈音镐。诗曰“白鸟翯翯”。郭璞云“水白光蝄”。翯音皛，
滈音昊也。
<br>
<br>　　注(35)正义太湖在苏州西南。
<br>
<br>　　注(36)索隐文颖曰：“龙子曰螭。”张揖云：“雌龙也。”正义螭，丑知反。
<br>
<br>　　文颖云“龙子为螭”，张揖曰“雌龙也”，二说皆非。广雅云：“有角曰齨，无角
曰螭。”案：齨螭皆龙类而非龙。
<br>
<br>　　注(37)集解徐广曰：“螹音渐。”骃案：郭璞曰“碹稳，鲔也。”音亘瞢。螹离
未闻。正义碹，古邓反。稳，末邓反。李奇云：“周洛曰鲔，蜀曰碹稳。出巩山穴中，
三月笿河上，能度龙门之限，则为龙矣。”
<br>
<br>　　注(38)集解徐广曰：“鰅音娱匈反。皮有文，出乐浪。鰬音虔。魠音托，哆口鱼。”
骃案：郭璞曰“糀似鲢而黑”。汉书音义曰“鰬似鲤而大”也。
<br>
<br>　　注(39)集解徐广曰：“禺禺，鱼牛也。鱋，一作‘魼’，音榻。魶音纳，一作
‘鳎’。”骃案：汉书音义曰“魼，比目鱼也。魶，鳀鱼”。
<br>
<br>　　注(40)正义揵音干。鳍音祁。揵，举也。鳍者，鱼背上鬣也。
<br>
<br>　　注(41)集解郭璞曰：“靡，崖也。”索隐旳皪江靡。应劭曰：“靡，边也。明月
珠子生于江中，其光耀乃照于江边。”张揖曰：“靡，涯也。”郭璞曰：“旳皪，照也。”
<br>
<br>　　注(42)集解郭璞曰：“筻石黄色也。”
<br>
<br>　　注(43)集解郭璞曰：“水玉，水精也。”
<br>
<br>　　注(44)集解郭璞曰：“鹔，鹔霜。嗱榀，似鸭而大，长颈赤目，紫绀色也。”
<br>
<br>　　索隐鸨音保。郭璞云：“鸨似鴈，无后指。”毛诗鸟兽疏云：“鸨似鴈而虎文也。”
<br>
<br>　　正义嗱榀，烛玉二音。郭云：“似鸭而大，长颈赤目，紫绀色。辟水毒，生子在深
谷涧中。若时有雨，鸣。雌者生子，善□。江东呼为烛玉。”
<br>
<br>　　注(45)正义郭云：“楿碜似凫而龏高，有毛冠，辟火灾。”
<br>
<br>　　注(46)集解徐广曰：“郒音环。”索隐閖目。郭璞云未详。小颜云：“荆郢闲有
水鸟，大如鹭而短尾，其色红白，深目，目旁毛长而旋，此其旋目乎？”閖音旋。
<br>
<br>　　注(47)集解徐广曰：“烦鹜，一作‘番□’。鷛音容。”骃案：汉书音义曰“烦
鹜，凫也。鷛冩似鹜，灰色而鸡足”。索隐烦鹜鷛渠。郭璞云：“烦鹜，鸭属。鷛渠，一名章渠也。”
<br>
<br>　　注(48)集解徐广曰：“熕音斟。水鸟也。熘音斯。鳼音火交反。”骃案：汉书音
义曰“熕熘，苍黑色”。郭璞曰“鵁，鱼鵁也，龏近尾。鸬，鸬菷也”。索隐葴曲。张
揖云“葴曲似鱼虎而苍黑”。邹诞本作“鸱熘”也。
<br>
<br>　　注(49)索隐郭璞云：“皆鸟任风波自纵漂蝄。”泛音冯。泛音芳剑反。广雅云：“泛泛，泛泛，浮也。”
<br>
<br>　　注(50)索隐张揖云：“掩，覆也。草丛生曰薄也。”正义掩，覆也。薄，依也。言或依草渚而游戏也。
<br>
<br>　　注(51)正义唼，疏甲反。喋，丈甲反。鸟食之声也。
<br>
<br>　　注(52)集解郭璞曰：“菁，水草。吕氏春秋曰‘太湖之菁’也。”索隐郭璞云：“菁，水草；藻，藂也。吕氏春秋曰‘太湖之菁’。左传云‘苹蘩蕴藻’。蕴□聚。”</span>
<br>
<br>　　“于是乎崇山巃嵷，崔巍嵯峨，①深林钜木，崭岩嵾嵯，②九嶶﹑嶻嶭，南山峨峨，
③岩汣④甗锜，嶊崣崛崎，⑤振溪通谷，⑥蹇产沟渎，⑦谽呀豁閜，⑧椧陵别岛，⑨崴
磈焩瘣，⑩丘虚崛溂，⑾隐辚郁椫，⑿登降施靡，⒀陂池貏豸，⒁沇溶淫鬻，⒂散涣夷
陆，⒃亭皋千里，靡不被筑。⒄掩以绿蕙，⒅被以江离，糅以蘪芜，⒆杂以流夷。⒇
?结缕，(21)攒戾莎，(22)揭车衡兰，焒本射干，(23)茈姜(24)蘘荷，(25)
葴橙若荪，(26)鲜枝黄砾，(27)蒋芧青薠，(28)布濩闳泽，延曼太原，丽靡广衍，
应风披靡，吐芳扬烈，(29)郁郁斐斐，觽香发越，肸蠁布写，毵举苾勃。(30)
<br>
<br>　　<span style="font-size:10.5pt;color:'004060'">注①正义巃，力孔反。粫，子孔反。崔，在回反。巍，五回反。郭云：“皆峻貌。”
<br>
<br>　　注②正义崭音咸，又仕衔反。嵾音楚林反。塀楚宜反。颜云：“崭岩，尖锐貌。嵾塀，不齐也。”
<br>
<br>　　注③集解汉书音义曰：“九嶶山在左冯翊谷口县西。嶻嶭山在池阳县北。”正义嶶，
子公反。嶻，才切反。嶭，五结反。
<br>
<br>　　注④集解音彁。
<br>
<br>　　注⑤集解郭璞曰：“汣，崖际。甗音鱼晚反。锜音蚁。嶊音作罪反。”索隐嶊崣崛
崎，郭璞云：“皆崇屈窳折蝄。嶊音作罪反。崣音委。崛音掘。崎音倚。”
<br>
<br>　　注⑥索隐张揖云：“振，拔也。水注川曰溪，注溪曰谷。”郭璞曰：“振犹洒也。”
<br>
<br>　　注⑦集解汉书音义曰：“蹇产，屈折也。”
<br>
<br>　　注⑧集解郭璞曰：“皆涧谷之形容也。谽音呼含反。呀音呼加反。閜音呼下反。”
<br>
<br>　　索隐椖呀豁閜。司马彪云：“椖呀，大蝄。豁閜，空虚也。”
<br>
<br>　　注⑨正义高平曰陆，大陆曰阜，大阜曰陵，水中山曰岛。
<br>
<br>　　注⑩正义崴，于鬼反。磈，鱼鬼反。焩，乌罪反。瘣，胡罪反。皆高峻貌。
<br>
<br>　　注⑾正义虚音墟。崛，口忽反，又口罪反。溂，力罪反。皆堆垄不平貌。
<br>
<br>　　注⑿正义椫音律。郭云：“皆其形势也。”
<br>
<br>　　注⒀正义郭云：“施靡犹连延。”
<br>
<br>　　注⒁集解郭璞曰：“貏音衣被。豸音虫豸也。”索隐郭璞曰：“陂池，旁颓儿。陂
音皮。貏音‘衣被’之‘被’。”
<br>
<br>　　注⒂索隐郭璞云：“游激淖衍儿。”正义溶音容。鬻音育。张云：“水流溪谷之闲。”
<br>
<br>　　注⒃索隐司马彪曰：“平地。”
<br>
<br>　　注⒄集解郭璞曰：“言为亭候于皋隰，皆筑地令平，贾山所谓‘隐以金椎’也。”
<br>
<br>　　注⒅正义张云：“绿，王鰖也。蕙，熏草也。”颜云：“绿蕙，言蕙草色绿耳，非
王鰖也。”尔雅云菉一名王鰖。
<br>
<br>　　注⒆正义糅，女又反。
<br>
<br>　　注⒇集解汉书音义曰：“流夷，新夷也。”
<br>
<br>　　注(21)集解徐广曰：“?，古‘布’字，一作‘布’。”骃案：汉书音义曰“结
缕似白茅，蔓联而生，布种之者”。
<br>
<br>　　注(22)集解徐广曰：“草，可染紫。”
<br>
<br>　　注(23)集解徐广曰：“揭音桀。”骃案：郭璞曰“揭车，一名乞舆。焒本，焒茇；
射干，十月生：皆香草”。索隐焒本，案桐君药录云“苗似穹穷也”。
<br>
<br>　　注(24)索隐张揖云：“子姜也。”案：四人月令云“生姜谓之茈姜，音紫”。
<br>
<br>　　注(25)正义蘘，人羊反。柯根旁生頾，若芙蓉，可以为菹，又治蛊毒也。
<br>
<br>　　注(26)集解郭璞曰：“葴，未详。橙，柚。若荪，香草也。”索隐张揖云：“葴，
持阙。”郭璞云：“橙，柚也。”姚氏以为此前后皆草，非橙也。小颜云：“葴，寒浆
也。持当为‘符’，符，鬼目也。”案：今读者亦呼为登，谓金登草也。张揖云：“荪，
香草。”姚氏云：“荪草似昌蒲而无脊也，生溪涧中。荪音孙。”
<br>
<br>　　注(27)集解郭璞曰：“皆未详。”索隐鲜支黄砾。张揖云：“皆草也，未详。”
<br>
<br>　　司马彪云：“鲜支，支子。或云鲜支亦香草也。”小颜云“黄砾，黄幥木”，恐非
也。
<br>
<br>　　注(28)集解徐广曰：“芧音伫。”骃案：汉书音义曰“蒋，菰也。芧，三棱”。
<br>
<br>　　索隐蒋，菰也。郭璞芧音伫。又云三棱芧。薠音烦。
<br>
<br>　　注(29)集解郭璞曰：“香酷烈也。”
<br>
<br>　　注(30)正义毵举，奄爱二音。皆芳香之盛也。诗云“苾苾芬芬”，气也。</span>
<br>
<br>　　“于是乎周览泛观，瞋盼轧沕，芒芒恍忽，视之无端，察之无崖。日出东沼，入
于西陂。其南则隆冬生长，踊水跃波；兽则雫旄口牦，沈牛麈麋，赤首圜题，穷奇象犀。其北则盛夏含冻裂地，涉冰揭河；兽则麒麟角躮，騊駼橐喰，蛩蛩驒騱，駃騠驴骡。
<br>
<br>　　“于是乎离宫别馆，弥山跨谷，①高廊四注，重坐曲阁，②华榱璧珰，③辇道纚属，
步蛏周流，长途中宿。④夷嶶筑堂，累台增成，岩穾洞房，⑤俛杳眇而无见，仰攀橑而
扪天，奔星更于闺闼，宛虹拖于楯轩。⑥青虬蚴蟉于东箱，⑦象舆婉蝉于西清，⑧灵圉
⑨燕于闲观，偓佺⑩之伦暴于南荣，⑾醴泉涌于清室，通川过乎中庭。盘石裖崖，⑿嵚
岩倚倾，嵯峨磼絋，⒀刻削峥嵘，⒁玫瑰碧琳，珊瑚丛生，⒂烪玉旁唐，⒃璸斒文
鳞，⒄赤瑕驳荦，⒅杂臿其闲，⒆垂绥琬琰，和氏出焉。⒇
<br>
<br>　　<span style="font-size:10.5pt;color:'004060'">注①正义弥，满也。跨犹骑也。言宫馆满山，又跨溪谷也。
<br>
<br>　　注②集解郭璞曰：“重坐，重轩也。曲阁，阁道曲也。”
<br>
<br>　　注③索隐韦昭曰：“裁玉为璧，以当榱头。”司马彪曰：“以璧为瓦当。”
<br>
<br>　　注④集解郭璞曰：“途，楼阁闲陛道。中宿言长远也。”
<br>
<br>　　注⑤集解郭璞曰：“嶶，山名。平之以安堂其上。成亦重也。周礼曰‘为坛三成’。
在岩穴底为室，潜通台上者。”索隐服虔云：“平此山以为堂。”如淳云：“嶶，山名也。”张揖云：“重累而成之，故曰增成。礼曰‘为坛三成’也。”
<br>
<br>　　郭璞曰：“言在岩穾底为室，潜通台上。”穾音一吊反，释名以为穾，幽也。楚辞
云“冬有穾畻夏屋寒”，王逸以为复室也。
<br>
<br>　　注⑥集解徐广曰：“楯音食尹反。”正义拖音徒我反。颜云：“宛虹，屈曲之虹。
拖谓中加于上也。楯，轩之阑板也。言室宇之高，故星虹得经加之。
<br>
<br>　　注⑦正义蚴，一悫反。蟉，力悫反。
<br>
<br>　　注⑧集解汉书音义曰：“山出象舆，瑞应车也。”郭璞曰：“西清，西箱清净地也。”
正义婉蝉，宛善二音。颜云：“蚴蟉婉蝉，皆行动之貌也。”
<br>
<br>　　注⑨集解郭璞曰：“灵圉，淳圉，仙人名也。”索隐张揖云：“觽仙号。”淮南子
云“骑飞龙，从淳圉”，许慎曰“淳圉，仙人也”。
<br>
<br>　　注⑩集解汉书音义曰：“偓佺，仙人名也。”索隐韦昭曰：“古仙人，姓偓。”列仙传云：“槐里采药父也，食松，形体生毛数寸，方眼，能行追走马也。”
<br>
<br>　　注⑾索隐应劭云“屋檐两头如翼也”。故郑玄云“荣，屋翼也”。七诱云“飞荣似
鸟舒翼”是也。暴，偃卧日中也。
<br>
<br>　　注⑿集解徐广曰：“裖音振。”索隐盘石裖煹。如淳曰：“裖音振，盛多也。”李奇曰：“裖，整也，整顿池外之煹，音之忍反也。”
<br>
<br>　　注⒀集解徐广曰：“笹，一作‘池’。磼音杂。絋音五合反。”索隐磼絋，埤苍云
“高蝄也”。上士劫反，下鱼揖反。又字林音磼，才澘反。絋，五澘反。
<br>
<br>　　注⒁正义郭云：“言自然若雕刻也。”
<br>
<br>　　注⒂正义郭云：“珊瑚生水底石边，大者树高三尺余，枝格交错，无有叶。”
<br>
<br>　　注⒃索隐郭璞云：“旁唐言盘薄。”
<br>
<br>　　注⒄集解徐广曰：“璸音彬。斒音班。”
<br>
<br>　　注⒅索隐赤瑕驳荦。说文云：“瑕，玉之小赤色。”张揖曰：“赤玉也。”司马彪曰：“驳荦，采点也。荦音洛角反。”
<br>
<br>　　注⒆集解徐广曰：“杂，一云‘插’。臿，一云‘沓’。”
<br>
<br>　　注⒇集解徐广曰：“垂绥，一作‘朝采’。”骃案：郭璞曰“汲頉竹书曰‘桀
伐岷山，得女二人，曰琬曰琰。桀爱二女，斲其名于苕华之玉’。苕是琬，华是琰也”。</span>
<br>
<br>　　“于是乎卢橘夏孰，①黄甘橙楱，②枇杷橪柿，③楟柰厚朴，④梬枣⑤杨梅，⑥樱
桃⑦蒲陶，⑧隐夫郁棣，榙盘荔枝，⑨罗乎后宫，列乎北园。瓸丘陵，⑩下平原，扬翠
叶，杌紫茎，⑾发红华，秀朱荣，煌煌扈扈，照曜钜野。沙棠栎槠，⑿华泛秼栌，⒀留
落胥余，仁频并闾，⒁欃檀木兰，豫章女贞，⒂长千仞，大连抱，夸条直畅，实叶
葰茂，攒立丛倚，连卷累佹，崔错癹骫，⒃坑衡閜砢，⒄垂条扶于，落英幡纚，⒅纷容
萧蔘，旖旎从风，⒆浏騳芔吸，⒇盖象金石之声，(21)管钥之音。(22)柴池茈
虒，(23)旋环后宫，杂沓累辑，(24)被山缘谷，循阪下隰，视之无端，究之无穷。
<br>
<br>　　<span style="font-size:10.5pt;color:'004060'">注①集解郭璞曰：“今蜀中有给客橙，似橘而非，若柚而芬香，冬夏华实相继，或
如弹丸，或如拳，通岁食之，□卢橘也。”索隐应劭曰：“伊尹书‘果之美者，箕山之
东，青鸟之所，有卢橘，夏孰’。”晋灼曰：“此虽赋上林，博引异方珍奇，不系于一
也。”案：广州记云“卢橘皮厚，大小如甘，酢多，九月结实，正赤，明年二月更青黑，
夏孰”。吴录云“建安有橘，冬月树上覆裹，明年夏色变青黑，其味甚甘美”。卢□黑
是也。
<br>
<br>　　注②集解徐广曰：“音凑，橘属。”
<br>
<br>　　注③集解徐广曰：“橪音而善反，果也。”索隐张揖曰：“橪，橪支，香草也。”
<br>
<br>　　韦昭曰：“橪音汝萧反。”郭璞云：“橪支，木也。橪音鞕。”徐广曰：“橪，枣
也，而善反。”说文曰：“橪，酸小枣也。”淮南子云：“伐橪枣以为矜。”音勤也。
<br>
<br>　　注④集解徐广曰：“楟音亭，山梨。”索隐张揖云：“楟柰，山梨也。”司马彪曰：
“上党谓之楟柰。”齐都赋云“楟柰琓熟”也。厚朴，药名。
<br>
<br>　　注⑤集解徐广曰：“梬音弋井反。梬枣似柿。”索隐上音弋井反。梬枣似柿也。
<br>
<br>　　注⑥索隐张揖云：“其大小似谷子而有核，其味酢。出江南。”荆杨异物志：“其实外肉着核，熟时正赤，味甘酸。”
<br>
<br>　　注⑦索隐张揖曰：“一名含桃。”吕氏春秋“为渕鸟所含，故曰含桃”。尔雅云为
荆桃也。
<br>
<br>　　注⑧集解郭璞曰：“蒲陶似燕薁，可作酒也。”
<br>
<br>　　注⑨集解徐广曰：“郁，一作‘薁’。榙音荅。”骃案：郭璞曰“郁，车下李也。
棣，实似樱桃。榙盘似李。棣音逮。
<br>
<br>　　盘音沓。隐夫未闻”。索隐荅沓离支。郭璞云：“荅沓似李，出蜀。”晋灼曰：
“离支大如鸡子，皮麤，剥去皮，肌如鸡子中黄，其味甘多酢少。”广异志云：“树高
五六丈，如桂树，绿叶，冬夏青茂，有华朱色。”离字或作“荔”，音力致反。
<br>
<br>　　注⑩集解郭璞曰：“瓸犹延也，音施。”索隐瓸丘陵。郭璞曰：“瓸，延也。”
<br>
<br>　　注⑾集解郭璞曰：“杌，摇也。”
<br>
<br>　　注⑿集解汉书音义曰：“沙棠似棠，黄华赤实，其味如李。吕氏春秋曰‘果之美者
沙棠之实’。栎，果名。槠似柃，叶冬不落也。”
<br>
<br>　　注⒀集解徐广曰：“泛，一作‘枫’。”骃案：汉书音义曰“华，木，皮可以为索
也”。索隐华枫秼栌。张揖曰：“华皮可以为索。”古今字林云：“栌，合桦之木。枫，
木，厚叶弱支，善摇。”郭璞云：“似白杨，叶圆而岐，有脂而香。
<br>
<br>　　犍为舍人曰‘枫为树厚叶弱茎，大风则鸣，故曰枫’。”尔雅云一名梽。秼枰□平
仲木也。栌，今黄栌木也。一云玉精，食其子得仙也。
<br>
<br>　　注⒁集解徐广曰：“频，一作‘宾’。”骃案：郭璞曰“落，檴也。胥余似并闾。
并闾，殨也，皮可作索。余未详”。索隐留落胥邪。晋灼云：“留落，未详。”郭璞曰：
“落，檴也，中作器索。胥邪似并闾。”司马彪云：“胥邪，树高十寻，叶在其末。”
异物志：“实大如瓠，系在颠，若挂物。实外有皮，中有核，如胡桃。核里有肤，厚半
寸，如猪膏。里有汁斗余，清如水，味美于蜜。”
<br>
<br>　　孟康曰：“仁频，殨也。”张揖云：“并闾皮可为索。”姚氏云：“槟，一名殨，
□仁频也。”林邑记云：“树叶似甘蕉。”频音宾。
<br>
<br>　　注⒂集解汉书音义曰：“欃檀，檀别名也。女贞，木，叶冬不落。”索隐欃音谗，
檀别名也。皇览云“孔子墓后有欃檀树”也。荆州记云：“宜都有乔木，丛生，名为女
贞，叶冬不落。”
<br>
<br>　　注⒃集解古“委”字。
<br>
<br>　　注⒄集解徐广曰：“癹音拔。”骃案：郭璞曰“骫音委。閜音恶可反。砢音鲁可反”。
索隐崔错癹骫，郭璞云“蟠戾相摎”。楚词云林木。癹音跋。骫音委。坑衡閜砢，郭璞云“揭駆倾欹儿”。
<br>
<br>　　注⒅集解郭璞曰：“扶于犹扶疏也。幡纚，偏幡也，音洒。”索隐张晏云：“飞扬儿。”纚音所绮反。
<br>
<br>　　注⒆索隐张揖云：“旖旎，阿毶也。”
<br>
<br>　　注⒇集解徐广曰：“騳音栗。”索隐刘騳芔歙。郭璞云：“皆林木鼓动之声。浏音留。騳如字，又音栗也。”
<br>
<br>　　注(21)正义金，钟。石，磬。
<br>
<br>　　注(22)正义广雅云：“象篪，长一尺，围一寸，有六孔，无底。钥谓之笛，有七
孔。”说文云：“钥，三孔籁也。”
<br>
<br>　　注(23)集解徐广曰：“柴音差。虒音豸。”索隐张揖曰：“柴池，参差也。茈虒，
不齐也。柴音差。虒音恻氏反。”
<br>
<br>　　注(24)集解徐广曰：“杂，一作‘插’。”</span>
<br>
<br>　　“于是玄嚋素雌，蜼玃飞鸓，①蛭蜩蠗蝚，②螹胡豰蛫，③栖息乎其闲；长啸哀鸣，翩幡互经，④夭蟜枝格，偃蹇杪颠。⑤于是乎隃绝梁，⑥腾殊榛，⑦捷垂条，⑧踔稀闲，⑨牢落陆离，烂曼远迁。⑩
<br>
<br>　　<span style="font-size:10.5pt;color:'004060'">注①集解徐广曰：“蜼音于季反。”骃案：汉书音义曰“蜼似猕猴，仰鼻而长尾。
玃似猕猴而大。飞鸓，飞鼠也。其状如兔而鼠首，以其澝飞也”。索隐张揖曰：“蜼似
猕猴，卬鼻而长尾。玃似猕猴而大。飞蠝，飞鼠也。其状如兔而鼠首，以其澝飞。”郭
璞曰：“蠝，飞鼠也。毛紫赤色。飞且生，一名飞生。蜼音遗。蠝音诔。玄嚋，嚋之雄
者色也。素雌，嚋之雌者色也。”玃音镢。蜼似猴，尾端为两岐，天雨便以尾窒鼻两孔。郭璞云：“玃色苍黑，能攫搏人，故
云玃也。”
<br>
<br>　　注②集解徐广曰：“蛭音质。”骃案：汉书音义曰“山海经曰‘不咸之山有飞蛭，
四翼’。郭璞曰‘蠗蝚似猕猴而黄。蜩未闻’”。索隐蛭蜩蠼蝚。司马彪云：“山海经云‘不咸之山有飞蛭，四翼’。”蜩，蝉也。蠼蝚，猕猴也。郭璞云：“蛭蜩未闻。”如淳曰：“蛭音质。”顾氏云：“玃音涂卓反。山海经曰‘鮧涂山
下有兽，似鹿，马足人首，四角，名为玃’。玃猱□此也。字作‘婲’。郭璞云玃，非
也。上已有蜼玃，此不应重见。又神异经云‘西方深山有兽，毛色如猴，能缘高木，其
名曰蜩’。字林蠗音狄，蛭音质，蛭蜩二兽名。”
<br>
<br>　　注③集解徐广曰：“螹音在廉反，似嚋，黑身。豰音呼谷反。蛫音诡。”骃案：
<br>
<br>　　汉书音义曰“豰，白狐子也”。索隐獑胡豰蛫。张揖曰：“獑胡似猕猴，头上有髦，
腰以后黑。”郭璞曰：“豰似鼯而大，腰以后黄，一名黄腰，食猕猴。豰，白狐子也。
蛫未闻。”姚氏案：山海经“即山有兽，状如龟，白身赤首，其名曰蛫”。又说文云
“獑胡黑身，白腰若带，手有长白毛，似握板也”。
<br>
<br>　　注④正义郭云：“互经，互相经过。”
<br>
<br>　　注⑤正义夭音妖。蟜音矫。杪音弭沼反。郭云：“皆嚋猴在树共戏恣态也。夭蟜，
频申也。”
<br>
<br>　　注⑥正义张云：“绝梁，断桥也。”郭云：“梁，厚石绝水也。”
<br>
<br>　　注⑦正义榛，仕斤反。*(尔)**[广]*雅云“木丛生为榛”也。殊，异也。
<br>
<br>　　注⑧正义捷音才业反。张云：“捷持悬垂之条。”
<br>
<br>　　注⑨集解郭璞曰：“踔，县蹢也，托钓反。”索隐踔，悬蹢也。
<br>
<br>　　注⑩正义郭云：“奔走崩腾状也。”颜云：“言其聚散不常，杂乱移徙。”</span>
<br>
<br>　　“若此辈者，数千百处。嬉游往来，宫宿馆舍，庖厨不徙，后宫不移，①百官备具。
<br>
<br>　　<span style="font-size:10.5pt;color:'004060'">注①正义说文云：“庖，厨屋。”郑玄注周礼云：“庖之言苞也。苞裹肉曰苞苴也。”
后宫，内人也。言宫馆各自有。</span>
<br>
<br>　　“于是乎背秋涉冬，天子校猎。乘镂象，六玉虬，①拖蜺旌，②靡云旗，③前皮轩，
后道游；④孙叔奉辔，韂公骖乘，⑤扈从横行，出乎四校之中。⑥鼓严簿，纵獠者，⑦
江河为阹，泰山为橹，⑧车骑赖起，隐天动地，先后陆离，离散别追，淫淫裔裔，缘陵
流泽，云布雨施。”
<br>
<br>　　<span style="font-size:10.5pt;color:'004060'">注①集解徐广曰：“以玉为饰。”骃案：郭璞曰“镂象山所出舆，言有雕镂。虬，龙属也。韩子曰‘黄帝驾象车六交龙’是也”。
<br>
<br>　　注②正义拖音徒可反。张云：“析毛羽，染以五采，缀以缕为旌，有似虹蜺气。”
<br>
<br>　　注③正义张云：“画熊虎于旌似云气也。”
<br>
<br>　　注④集解郭璞曰：“皮轩，革车也。或曰□曲礼‘前有士师，则载虎皮’者也。道，道车；游，游车：皆见周礼也。”
<br>
<br>　　注⑤集解汉书音义曰：“孙叔者，太仆公孙贺也。韂公者，韂青也。太仆御，大将
军骖乘也。”索隐孙叔，郑氏云太仆公孙贺。韂公，大将军韂青也。案：大驾出，太仆御，大将军骖乘也。
<br>
<br>　　注⑥集解郭璞曰：“言跋扈纵恣，不安卤簿矣。”索隐晋灼曰：“扈，大也。”张揖曰：“跋扈纵横，不案卤簿也。”文颖曰：“凡五校，今言四者，一校随天子乘舆也。”
<br>
<br>　　注⑦集解汉书音义曰：“鼓严，严鼓也。簿，卤簿也。”骃谓鼓严于林薄之中，然
后纵獠也。索隐张揖曰：“鼓，严鼓也。簿，卤簿也。谓击严鼓于卤簿中也。”
<br>
<br>　　注⑧集解郭璞曰：“橹，望楼也。因山谷遮禽兽为阹，音去车反。”索隐郭璞曰：
“因山谷遮禽兽为阹。橹，望楼也。”</span>
<br>
<br>　　“生貔豹，①搏豺狼，②手熊罴，③足野羊，④蒙鹖苏，⑤藳白虎，⑥被豳文，⑦
跨野马。⑧陵三嶶之危，⑨下碛历之坻；⑩俓难赴险，越壑厉水。推蜚廉，⑾弄解豸，
⑿格瑕蛤，鋋猛氏，⒀曺騕褭，射封豕。⒁箭不苟害，解脰陷脑；⒂弓不虚发，应声而
倒。于是乎乘舆弥节裴回，鬏翔往来，睨部曲之进退，览将率之变态。然后浸潭促节，
⒃儵敻远去，⒄流离轻禽，嚺履狡兽，罴白鹿，捷狡兔，⒅轶赤电，遗光耀，⒆追
怪物，出宇宙，⒇弯繁弱，[二一]满白羽，[二二]射游枭，栎蜚虡，[二三]择肉后
发，先中命处，弦矢分，艺殪仆。[二四]
<br>
<br>　　<span style="font-size:10.5pt;color:'004060'">注①集解郭璞曰：“貔，执夷，虎属也，音毗。”
<br>
<br>　　注②正义搏，击也。杜林云：“豺似□，白色。”说文云：“狼爪。”
<br>
<br>　　注③正义张云：“熊，犬身人足，黑色。罴大于熊，黄白色。皆能攀沿上高树。冬至入穴而蛰，始春而出也。”
<br>
<br>　　注④集解郭璞曰：“野羊如羊，千斤。手足，谓拍□杀之。”
<br>
<br>　　注⑤集解徐广曰：“苏，尾也。”索隐孟康曰：“鹖尾也。苏，析羽也。”张揖曰：
“鹖似雉，□死不却。”案：蒙谓覆而取之。鹖以苏为奇，故特言之以成文耳。鹖音曷。
决疑注云“鸟尾为苏”也。
<br>
<br>　　注⑥集解徐广曰：“藳音囐。”骃案：郭璞曰“藳谓绊络之”。索隐张揖曰：“着
白虎文藳。”郭璞曰：“藳谓绊络也。”
<br>
<br>　　注⑦集解郭璞曰：“着斑衣。”索隐被斑文。文颖曰：“着斑文之衣。舆服志云
‘虎贲骑被虎文单衣’，单衣即此斑文也。”
<br>
<br>　　注⑧索隐跨□马。案：□音野。跨，乘之也。
<br>
<br>　　注⑨集解汉书音义曰：“三嶶，三成之山。”
<br>
<br>　　注⑩集解郭璞曰：“碛历，阪名也。”正义坻音彁。碛历，浅水中沙石也。坻，水中高处。言猎人下此也。
<br>
<br>　　注⑾集解郭璞曰：“飞廉，龙雀也，鸟身鹿头者。”索隐椎蜚廉。郭璞曰：“飞廉，龙雀也，鸟身鹿头，象在平乐观。”椎音直追反。
<br>
<br>　　注⑿集解汉书音义曰：“解豸似鹿而一角。人君刑罚得中则生于朝廷，主触不直者。
可得而弄也。”索隐张揖曰：“解豸似鹿而一角。人君刑罚中则生于朝，主触不直者，
言今可得而弄也。”解音蟹。豸音丈你反，又音丈介反。
<br>
<br>　　注⒀集解汉书音义曰：“瑕蛤﹑猛氏皆兽名。”索隐格虾蛤，鋋猛氏。孟康曰：
“虾蛤﹑猛氏皆兽名。”晋灼曰：“虾蛤阙。”郭璞曰：“今蜀中有兽，状如熊而小，
毛浅有光泽，名猛氏。”说文云“鋋，小矛也”，音蝉。
<br>
<br>　　注⒁集解郭璞曰：“騕褭，神马，日行万里。两音窈袅。封豕，大猪。”
<br>
<br>　　注⒂索隐张揖云：“脰，颈也。”陷音苦念反，亦依字读也。
<br>
<br>　　注⒃索隐浸潭犹渐艳也。汉书作“浸淫”。或作“乘舆案节”也。潭音寻。
<br>
<br>　　注⒄集解郭璞曰：“敻音诩盛反。”
<br>
<br>　　注⒅集解徐广曰：“罴音锐。一作‘惠’也。”正义罴音韂。抱朴子云：“白鹿寿
千岁，满五百岁色纯白也。”晋征祥记云：“白鹿色若霜，不与他鹿为髃。”
<br>
<br>　　注⒆集解徐广曰：“超陵赤电，电光不及，言去速也。”
<br>
<br>　　注⒇正义怪物，谓游枭飞虡也。张揖云：“天地四方曰宇，往古来今曰宙。”许慎云：“宙，舟舆所极也。”案：许说宙是也。
<br>
<br>　　注[二一]正义上乌繁反。文颖云：“弯，牵也。繁弱，夏后氏良弓名。左传云‘分
鲁公以夏后之璜，封父之繁弱’。”
<br>
<br>　　注[二二]正义文颖云：“引弓尽箭镝为满。以白羽羽箭，故云白羽也。”
<br>
<br>　　注[二三]集解郭璞曰：“枭，枭羊也。似人，长唇，反踵，被发，食人。蜚虡，鹿
头龙身，神兽。栎，梢也。”
<br>
<br>　　注[二四]集解徐广曰：“射准的曰艺。仆音赴。”</span>
<br>
<br>　　“然后扬节而上浮，陵惊风，历骇缼，①乘虚无，与神俱，②辚玄鹤，③乱昆鸡。
遒孔鸾，促鵔幤，拂鹥鸟，捎凤皇，④捷鸳雏，掩焦明。⑤
<br>
<br>　　<span style="font-size:10.5pt;color:'004060'">注①正义缼音必遥反。尔雅云扶摇暴风，从下升上，故曰缼。
<br>
<br>　　注②正义张揖云：“虚无寥廓，与天通灵，言其所乘气之高，故能出飞鸟之上而与
神俱也。”
<br>
<br>　　注③集解徐广曰：“辚音躏。”正义辚音吝。鹤二百六十岁则浅黑色也。
<br>
<br>　　注④集解汉书音义曰：“遒，秦由反。鹥，乌鸡反。张云‘山海经云九疑之山有五
采之鸟，名曰鹥鸟’也。”正义捎，山交反。京房易传云：“凤皇，鴈前麟后，鸡喙燕
颔，蛇颈龟背，鱼尾骈翼，高丈二尺。”东山经云：“其状如鹤，五采，而首文曰经，
翼文曰顺，背文曰义，膺文曰仁，股文曰信。是鸟自歌自舞，雄曰凤，雌曰皇。”
<br>
<br>　　注⑤集解焦明似凤。索隐张揖曰：“焦明似凤，西方鸟。”乐睰图征曰：“焦明状
似凤皇。”宋衷曰水鸟。正义案：长喙，疏翼，员尾，非幽闲不集，非珍物不食。</span>
<br>
<br>　　“道尽涂殚，回车而还。招摇乎襄羊，①降集乎北纮，②率乎直指，闇乎反乡。帇石*
(阙)**[关]*，历封峦，过桗鹊，望露寒，③下棠梨，④息宜春，⑤西驰宣曲，濯鹢牛首，
⑥登龙台，⑦掩细柳，⑧观士大夫之勤略，钧獠者之所得获。⑨徒车之所辚轹，⑩乘骑
之所蹂若，⑾人民之所蹈宾，与其穷极倦<img src="images/117a.bmp">，⑿惊惮慑伏，不被创刃而死者，佗佗籍籍，
填坑满谷，揜平弥泽。
<br>
<br>　　<span style="font-size:10.5pt;color:'004060'">注①索隐消摇乎襄羊。郭璞曰“襄羊犹仿佯。”
<br>
<br>　　注②集解郭璞曰：“纮，维也。北方之纮曰委羽。”
<br>
<br>　　注③集解徐广曰：“桗音支。”骃案：汉书音义曰“皆甘泉宫左右观名也”。
<br>
<br>　　注④集解汉书音义曰：“宫名也，在云阳县东南三十里。”
<br>
<br>　　注⑤正义括地志云：“宜春宫在雍州万年县西南三十里。”
<br>
<br>　　注⑥集解汉书音义曰：“宣曲，宫名，在昆明池西。牛首，池名，在上林苑西头。”
<br>
<br>　　注⑦集解汉书音义曰：“观名，在丰水西北近渭。”
<br>
<br>　　注⑧正义郭云：“观名，在昆明南柳市。”
<br>
<br>　　注⑨集解徐广曰：“钧，一作‘诊’也。”
<br>
<br>　　注⑩正义辚，践也。轹，辗也。
<br>
<br>　　注⑾集解徐广曰：“蹂音人久反。”
<br>
<br>　　注⑿集解徐广曰：“音剧。”
</span></td>
  </tr>
<tr><td align=center><a href="index.htm"><span style="font-size:12pt; color: #2895C3; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="117b.htm"><span style="font-size:12pt; color: #2895C3; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>

<tr>
 <td  align='center'style="font-size: 11.5pt"><hr width="85%" size="1" 
 color="#CBE2EC"><a href="https://ebooksir.github.io/">书大师(<font face="华文新魏">my285.com</font>)</a></td></tr></table>
</center></div>
<div align="center">









</body>

<!-- Mirrored from www.my285.com/shishu/shiji/117.htm by HTTrack Website Copier/3.x [XR&CO'2007], Thu, 21 Mar 2013 04:00:59 GMT -->
</html>
