<html>


<!-- Mirrored from www.ebooksir.github.io/shishu/qsg/q3/129.htm by HTTrack Website Copier/3.x [XR&CO'2007], Thu, 21 Mar 2013 06:01:15 GMT -->
<head>
<meta charset="utf-8">
<title>清史稿</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>





<div align="center">

</div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="https://ebooksir.github.io/"><font color="#008080">书大师</font></a><font 
  color="#008080"> &gt; </font><a href="index.htm"><font color="#008080">清史稿</font></a><font 
  color="#008080"> &gt;</font></td>	<tr>
		
		<td>
<font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;
		<font size="5" color="#9F0000">&nbsp;&nbsp;&nbsp;&nbsp;&nbsp;&nbsp;&nbsp; 
		清史稿发刊缀言</font></font>&nbsp;<br>
		 <br>
		&nbsp;<br>
		<br>
&nbsp;&nbsp;&nbsp; 
		尔巽承修清史十四年矣。任事以来，栗栗危惧。盖既非史学之专长，复值时局之多故，任大责重，辞谢不获，蚊负贻讥，勉为担荷。开馆之初，经费尚充，自民国六年，政府以财政艰难，锐减额算。近年益复枯竭，支绌情状，不堪缕述。将伯呼助，垫借俱穷，日暮途远，几无成书之一日。窃以清史关系一代典章文献，失今不修，后来益难著手，则尔巽之罪戾滋重。瞻前顾后，寝馈不安。事本万难，不敢诿卸。乃竭力呼籥，幸诸帅维持，并敦促修书同人黾勉从事，获共谅苦衷，各尽义务，竭蹶之馀，大致就绪。本应详审修正，以冀减少疵颣。奈以时事之艰虞，学说之厖杂，尔巽年齿之迟暮，再多慎重，恐不及待。於是於万不获已之时，乃有发刊清史稿之举，委讬袁君金铠经办，数月后当克竣事。诚以史事繁钜，前史每有新编，互证得失。明史之修，值国家承平，时历数十年而始成，亦不无可议之处，诚戛戛乎其难矣。今兹史稿之刊，未臻完整，夫何待言。然此急就之章，较诸元史之成，已多时日。所有疏略纰缪处，敬乞海内诸君子切实纠正，以匡不逮，用为后来修正之根据。盖此稿乃大辂椎轮之先导，并非视为成书也。除查出疏漏另刊修正表外，其他均公诸海内，与天下人以共见，绳愆纠谬，世多通人。尔巽心力已竭，老病危笃，行与诸君子别矣，言尽於此。以上所述，即作为史稿披露后向海内诸君竭诚就正之语，幸共鉴之。<br>
		　　中华民国十六年丁卯八月二日 <font size="5" face="楷体_GB2312" color="#9F0000">赵尔巽</font>时年八十四岁<br>
		　<hr>
		<hr>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; 
		<font size="5" color="#9F0000">&nbsp;</font><font size="5" face="楷体_GB2312" color="#9F0000">清史馆职名</font><hr>
<br>
		　　△馆长 <font size="5" face="楷体_GB2312" color="#9F0000">赵尔巽</font><br>
		　　△兼代馆长总纂 <font size="5" face="楷体_GB2312" color="#9F0000">柯劭</font><font size="5" color="#9F0000">忞</font><br>
		　　△总阅 于式枚<br>
		　　△总纂 王树枬 郭曾炘 李家驹 缪荃孙 吴士鉴 吴廷燮 马其昶夏孙桐 秦树声 金兆蕃<br>
		　　△纂修 邓邦述 章 钰 王大钧 袁励准 万本端 陶葆廉 王式通 顾瑗 杨锺羲 简朝亮 张采田 何葆麟 陈曾则 姚永朴 夏曾佑 唐恩溥 袁克文 
		金兆丰<br>
		　　△协修 俞陛云 罗惇{曰融} 吴广霈 吴怀清 张书云 张启后 韩朴存李岳瑞 骆成昌 胡嗣芬 吴昌绶 硃孔彰 李景濂 姚永概 黄翼曾 
		檀玑戴锡章 陈曾矩 李哲明 吕钰 余嘉锡 邵瑞彭 奭良 瑞洵 陈田 叶尔恺徐鸿宝 王崇烈 方履中 商衍瀛 陈能怡 王以慜 刘树屏 硃师辙史思培 
		赵文蔚 刘焜 陈敬第 蓝钰 陈毅 李葆恂 张仲炘 陈延韡宋伯鲁 李焜瀛 喻长霖 田应璜 赵世骏 杨晋 齐忠甲 硃希祖 吴璆秦望澜 李汝谦 罗裕樟 
		傅增淯 硃方饴<br>
		　　△提调 李经畬 陈汉第 金还 周肇祥 邵章<br>
		　　△文牍科长 伍元芝<br>
		　　△图书科长 尹良<br>
		　　△会计科长 刘济<br>
		　　△庶务科长 锡廕<br>
		　　△收发处长 张玉藻<br>
		　　△校勘 孟昭墉 诸以仁 奎 善 刘景福 赵伯屏<br>
		　　△收掌 董清峻 胡庆松 秦化田 史锡华 惠 澂<br>
		　　△总理史稿发刊事宜总阅 袁金铠<br>
		　　△办理史稿校刻事宜总阅 金梁<br>
		　　按：清史馆职名，关外一次本与此相同，独纂修唐恩溥之名误列在协修史思培下误出。关内本与此歧异颇多，附录於后，以供参考。<br>
		　　清史馆职名<br>
		　　馆长 赵尔巽<br>
		　　兼代馆长总纂 柯劭忞<br>
		　　总纂 王树棻<br>
		　　总纂 吴廷燮<br>
		　　总纂 夏孙桐<br>
		　　纂修 金兆蕃<br>
		　　纂修 章钰<br>
		　　纂修 金兆丰<br>
		　　协修 俞陛云<br>
		　　协修 吴怀清<br>
		　　协修 张书云<br>
		　　协修 李哲明<br>
		　　协修 戴锡章<br>
		　　协修 奭良<br>
		　　协修 硃师辙<br>
		　　校勘兼协修 孟昭墉<br>
		　　提调 李经畬<br>
		　　提调 陈汉第<br>
		　　提调 金还<br>
		　　提调 周肇祥<br>
		　　提调 邵章<br>
		　　总纂 缪荃孙 马其昶 秦树声 吴士鉴<br>
		　　纂修 王大钧 邓邦述 姚永朴 万本端 张尔田 陈曾则 唐恩溥袁励准 王式通 何葆麟 刘师培 夏曾佑<br>
		　　协修 张启后 李岳瑞 韩朴存 硃孔彰 姚永概 黄翼曾 陈敬第 吴昌绶吴广霈 罗惇{曰融} 骆成昌 胡嗣芬 李景濂 陈田 檀玑 叶尔恺 
		瑞洵王崇烈 田应璜 硃希祖 徐鸿宝 蓝钰 刘树屏 杨晋 陈能怡 方履中 商衍瀛 赵世骏 袁嘉穀 秦望澜 吴璆 史思培 唐邦治 张仲炘 
		傅增淯邵瑞彭 陈曾矩<br>
		　　校勘 董清峻 周仰公 秦化田 奎善 刘景福 赵伯屏 史锡华 曾恕传<br>
		　　收掌 尚希程 王文著 胡庆松<br>
		　　总理史稿发刊事宜 袁金铠<br>
		　　办理史稿校刻 金梁<br>
		　　<hr>
<a href="https://ebooksir.github.io/"><span style="font-size: 11.5pt">书大师(<font face="华文新魏">ebooksir.github.io</font>)</span></a>


<center><a href="130.htm">下一页</a>&nbsp;
		<a href="index.htm">回目录</a>&nbsp; <a href="https://ebooksir.github.io/">回首页</a></center></td>
</tr>
</table></div>


<div align="center">

</div>







</body>


<!-- Mirrored from www.ebooksir.github.io/shishu/qsg/q3/129.htm by HTTrack Website Copier/3.x [XR&CO'2007], Thu, 21 Mar 2013 06:01:16 GMT -->
</html>
