














<!-- Mirrored from www.my285.com/shishu/weishu/128.htm by HTTrack Website Copier/3.x [XR&CO'2007], Thu, 21 Mar 2013 05:21:02 GMT -->
<head>
<meta charset="utf-8">

<title>书大师_魏书</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>



</td></tr></table>

<div align="center">

</div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="https://ebooksir.github.io/"><font color="#008080">书大师</font></a><font 
  color="#008080"> &gt; </font><a href="index.htm"><font color="#008080">魏书</font></a><font 
  color="#008080"> &gt;</font></td>	<tr>
		<td><font face="楷体_GB2312">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
		<font size="5" color="#9F0000">志第十八 灵征八下</font>&nbsp;&nbsp;&nbsp;&nbsp;&nbsp;&nbsp;&nbsp;&nbsp; </font>
		<hr>魏氏世居幽朔，至献帝世，有神人言应南迁，于是传位于子圣武帝，命令南徙，山谷阻绝，仍欲止焉。复有神兽，其形似马，其声类牛，先行导引，积年乃出。始居匈奴之故地。 
		<br>
<br>		　　高祖延兴元年十一月，肆州秀容民获麟以献。王者不刳胎剖卵则至。 <br>
<br>		　　世祖神三年七月，冀州献白龟。王者不私人以官，尊耆任旧，无偏党之应。 <br>
<br>		　　高祖兴安二年六月，营州送大龟。 <br>
<br>		　　高祖延兴元年十二月，徐州竹邑戍士邢德于彭城南一百二十里，得蓍一株，四十九枝，下掘得大龟献之。诏曰：“龟蓍与经文相合，所谓灵物也。德可赐爵五等。”
		<br>
<br>		　　三年六月，京师获大龟。 <br>
<br>		　　肃宗神龟元年二月，获龟于九龙殿灵芝池，大赦改元。 <br>
<br>		　　孝静武定三年十月，有司奏南兗州陈留郡民贾兴达于家庭得毛龟一。 <br>
<br>		　　天平四年八月，有巨象至于南兗州，砀郡民陈天爱以告，送京师，大赦改年。王者自养有节则至。 <br>
<br>		　　高祖太和二年十一月，徐州献黑狐。周成王时，治致太平而黑狐见。 <br>
<br>		　　三年五月，获白狐王者仁智则至。 <br>
<br>		　　六月，抚冥获白狐以献。 <br>
<br>		　　八年六月，徐州获黑狐以献。 <br>
<br>		　　十年三月，冀州获九尾狐以献。王者六合一统则见。周文王时，东夷归之。曰，王者不倾于色则至德至，鸟兽亦至。 <br>
<br>		　　十一年十一月，冀州获九尾狐以献。 <br>
<br>		　　二十三年正月，司州、河州各献白狐狸。 <br>
<br>		　　十九年六月，司州平阳郡获白狐以献。 <br>
<br>		　　世宗景明三年二月，河州献白狐。 <br>
<br>		　　永平三年十月，白狐见于汲郡。 <br>
<br>		　　延昌四年四月，兗州献白狐。 <br>
<br>		　　九月，相州献白狐。 <br>
<br>		　　闰月，汾州献白狐二。 <br>
<br>		　　肃宗正光二年三月，南青州献白狐二。 <br>
<br>		　　三年六月，平阳郡献白狐。 <br>
<br>		　　八月，光州献九尾狐。 <br>
<br>		　　四年五月，平阳郡献白狐。 <br>
<br>		　　孝静天平四年四月，西兗州献白狐；七月，光州献九尾狐。 <br>
<br>		　　元象元年四月，光州献九尾狐。 <br>
<br>		　　二年二月，光州献九尾狐。 <br>
<br>		　　兴和三年五月，司州献九尾狐。 <br>
<br>		　　十二月，魏郡献白狐。 <br>
<br>		　　四年四月，瀛州献白狐二。 <br>
<br>		　　武定元年七月，幽州获白狐，以献上。 <br>
<br>		　　三年七月，瀛州献白狐，二牡一牝。 <br>
<br>		　　九月，西兗州献白狐。 <br>
<br>		　　太和二年十一月辛未，泰州献五色狗。 <br>
<br>		　　三年三月，齐州献五色狗，其五色如画。 <br>
<br>		　　太祖天兴四年五月，魏郡斥丘县获白鹿。王者惠及下则至。 <br>
<br>		　　太宗永兴四年九月，建兴郡献白鹿。 <br>
<br>		　　世祖神元年二月，定州获白，白鹿又见于乐陵，因以改元。 <br>
<br>		　　三年二月，白鹿见于代郡倒刺山。 <br>
<br>		　　太延四年十二月，相州献白鹿。 <br>
<br>		　　真君八年五月，洛州送白鹿。 <br>
<br>		　　高宗太安二年十月，白鹿见于京师西苑。 <br>
<br>		　　高祖承明元年六月，秦州献白鹿。 <br>
<br>		　　太和元年正月，白鹿见于秦州。 <br>
<br>		　　三月，白鹿见于青州。 <br>
<br>		　　四年正月，南豫州献白鹿。 <br>
<br>		　　十九年七月，司州获白鹿、麑以献。 <br>
<br>		　　二十年六月，司州献白鹿。 <br>
<br>		　　世宗景明元年四月，荆州献白鹿。 <br>
<br>		　　永平四年八月，平州献白鹿。 <br>
<br>		　　延昌二年五月，齐州献白鹿。 <br>
<br>		　　四年六月，司州献白鹿。 <br>
<br>		　　肃宗熙平元年五月，济州献白鹿。 <br>
<br>		　　二年五月，司州献白鹿。 <br>
<br>		　　神龟二年六月，徐州献白鹿。 <br>
<br>		　　孝静元象元年六月，齐献武王获白鹿以献。 <br>
<br>		　　武定元年六月，兗州献白鹿。 <br>
<br>		　　太祖登国六年十二月，上猎，亲获鹿一角。召问群臣，皆曰：“鹿当二角，今一，是诸国将并之应也。” <br>
<br>		　　高祖太和三年三月，肆州献一角鹿。 <br>
<br>		　　神龟元年七月，徐州献一角鹿。 <br>
<br>		　　世宗正始二年九月，后军将军尔朱新兴献一角兽。天下平一则至。 <br>
<br>		　　肃宗熙平元年十一月，肆州献一角兽。 <br>
<br>		　　神龟二年九月，徐州献一角兽。 <br>
<br>		　　高宗太安三年三月，有白狼一，见于太平郡。议者曰：“古今瑞应多矣，然白狼见于成汤之世，故殷道用兴，太平嘉名也。又先帝本封之国而白狼见焉，无穷之征也。周宣王得之而犬戎服。 
		<br>
<br>		　　太宗永兴四年十二月，章安子封懿献白麞。王者刑罚理则至。 <br>
<br>		　　高祖太和二年十二月，怀州献白麞。 <br>
<br>		　　三年五月，白麞见于豫州。 <br>
<br>		　　二十三年正月，华州献白麞。 <br>
<br>		　　肃宗熙平二年三月，徐州献白麞。 <br>
<br>		　　神龟二年七月，徐州献白麞。 <br>
<br>		　　孝静武定七年七月，瀛州献白麞。 <br>
<br>		　　高祖太和七年六月，青州献三足乌。王者慈孝天地则至。 <br>
<br>		　　十三年十一月，荥阳献三足乌。 <br>
<br>		　　十四年六月，怀州献三足乌。 <br>
<br>		　　十五年闰月，济州献三足乌。 <br>
<br>		　　十七年五月，冀州献三足乌。 <br>
<br>		　　二十年六月，豫州献三足乌。 <br>
<br>		　　二十三年六月，冀州献三足乌。 <br>
<br>		　　世宗景明元年五月，徐州献三足乌。 <br>
<br>		　　三年二月，豫州献三足乌。 <br>
<br>		　　四年六月，幽州献四足乌。 <br>
<br>		　　正始元年二月，冀州献三足乌。 <br>
<br>		　　五月，幽州献三足乌。 <br>
<br>		　　是月，相州献三足乌。 <br>
<br>		　　六月，定州献三足乌。 <br>
<br>		　　二年五月，肆州献三足乌。 <br>
<br>		　　三年三月，豫州献三足乌。 <br>
<br>		　　是月，豫州又献三足乌。 <br>
<br>		　　永平元年四月，豫州献三足乌。 <br>
<br>		　　延昌三年二月，冀州献三足乌。 <br>
<br>		　　肃宗熙平元年四月，汲郡献三足乌。 <br>
<br>		　　二年四月，东郡献三足乌。 <br>
<br>		　　是月，豫州献三足乌。南兗州又献三足乌。 <br>
<br>		　　神龟元年八月，雍州献三足乌。 <br>
<br>		　　二年五月，颍川郡献三足乌。 <br>
<br>		　　正光元年四月，济州献三足乌。 <br>
<br>		　　是月，济州又献三足乌。 <br>
<br>		　　二年闰月，东郡献三足乌。 <br>
<br>		　　三年五月，东郡献三足乌。颍川郡许昌献三足乌。肆州献三足乌。 <br>
<br>		　　六月，冀州献三足乌。 <br>
<br>		　　四年六月，瀛州献三足乌。 <br>
<br>		　　出帝太昌元年五月，齐献武王获三足乌以献。 <br>
<br>		　　孝静元象二年四月，京师获三足乌。 <br>
<br>		　　武定三年五月，瀛州献三足乌。 <br>
<br>		　　四年四月，颍州献三足乌。 <br>
<br>		　　五月，颍州又献三足乌。 <br>
<br>		　　高祖太和二年七月，白乌见于凉州。王者宗庙肃敬则至。 <br>
<br>		　　九月，白乌见于京师。 <br>
<br>		　　三年五月，白乌见于豫州。 <br>
<br>		　　九月，白乌见于秦州。 <br>
<br>		　　十七年六月，兗州献白乌。 <br>
<br>		　　二十三年十二月，司州献白乌。 <br>
<br>		　　世宗正始二年五月，司州献白乌。 <br>
<br>		　　三年九月，颍川君献白乌。 <br>
<br>		　　四年七月，颍川又献白乌。 <br>
<br>		　　永平元年四月，颍川献白乌。 <br>
<br>		　　延昌二年八月，平阳郡献白乌。 <br>
<br>		　　三年六月，冀州献白乌。 <br>
<br>		　　肃宗正光元年十月，幽州献白乌。 <br>
<br>		　　孝静天平二年七月，齐献武王获白乌以献。 <br>
<br>		　　元象元年五月，冀州获白乌。 <br>
<br>		　　二年八月，徐州表：“济阴郡事前槐树，乌巢于上，乌母死，有鹊衔食哺乌兒，不失其时，并皆长大。”赏太守帛十匹。 <br>
<br>		　　兴和四年四月，魏郡贵乡县获白乌刍。 <br>
<br>		　　五月，京师获白乌。是月，阳夏郡献白乌。 <br>
<br>		　　七月，北豫州献白乌。 <br>
<br>		　　十月，瀛州献白乌。 <br>
<br>		　　武定元年六月，东郡民献白乌。 <br>
<br>		　　三年五月，北豫州献白乌。 <br>
<br>		　　是月，广宗郡献白乌。颍州又献白乌。 <br>
<br>		　　六月，沧州献白乌。 <br>
<br>		　　四年四月，梁州献白乌。 <br>
<br>		　　五月，济州献白乌。 <br>
<br>		　　八月，阳夏郡献白乌。 <br>
<br>		　　高祖太和二年二月，凉州献赤乌。周武王时衔麦至而克殷。 <br>
<br>		　　肃宗熙平元年二月，赤乌见肆州秀容郡。 <br>
<br>		　　神龟元年四月，赤乌见并州之晋阳县。 <br>
<br>		　　世宗景明二年十二月，南青州献苍乌。君修行孝慈，万姓不好杀生则至。 <br>
<br>		　　正始二年五月，雍州献苍乌。 <br>
<br>		　　六月，雍州又献苍乌。 <br>
<br>		　　永平二年四月，河内献苍乌。 <br>
<br>		　　肃宗熙平元年六月，冀州献苍乌。 <br>
<br>		　　前废帝普泰元年五月，河内献苍乌。 <br>
<br>		　　孝静兴和四年五月，济州献苍乌。 <br>
<br>		　　七月，瀛州又献苍乌。 <br>
<br>		　　武定元年四月，兗州献苍乌。 <br>
<br>		　　五月，济州又献苍乌。 <br>
<br>		　　二年五月，京师获苍乌。 <br>
<br>		　　三年六月，京师获苍乌。 <br>
<br>		　　十月，光州献苍乌。 <br>
<br>		　　高祖延兴二年四月，幽州献白鹊。 <br>
<br>		　　四年九月，白鹊见于中山。 <br>
<br>		　　承明元年八月，定、冀二州俱献白鹊。 <br>
<br>		　　十一月，定州又献白鹊。 <br>
<br>		　　太和二年十一月，洛州献白鹊。 <br>
<br>		　　肃宗熙平元年正月，定州献白鹊。 <br>
<br>		　　正光四年正月，京师获白鹊。 <br>
<br>		　　孝静兴平二年五月，京师获白鹊。 <br>
<br>		　　武定二年七月，林虑献白鹊。 <br>
<br>		　　三年六月，京师获白鹊。 <br>
<br>		　　世祖太平真君二年七月，天有黄光洞照。议者佥谓荣光也。 <br>
<br>		　　高宗兴光元年二月，有云五色。所谓景云，太平之应也。 <br>
<br>		　　景明二年六月，有云五色，见于申酉之间。 <br>
<br>		　　出帝太昌元年六月，日初出，有大黄气成抱。 <br>
<br>		　　世祖始光四年六月，甘露降于太学。王者德至，天和气盛则降。又王者敬老，则柏受甘露。王者尊贤爱老，不失细微，则竹苇受。 <br>
<br>		　　神元年二月，甘露降于范阳郡。 <br>
<br>		　　二年四月，甘露降于鄴。 <br>
<br>		　　六月，甘露降于平城宫。 <br>
<br>		　　三年三月，甘露降于鄴。 <br>
<br>		　　四年五月，甘露降于河西。 <br>
<br>		　　太平真君元年四月，甘露降于平原郡。 <br>
<br>		　　高宗太安二年七月，甘露降于常山郡。 <br>
<br>		　　和平二年七月，甘露降于京师。 <br>
<br>		　　世宗景明三年八月，甘露降于青州新城县。 <br>
<br>		　　永平元年十月，甘露降于青州益都县。 <br>
<br>		　　延昌二年九月，甘露降于齐州清河郡。 <br>
<br>		　　三年十月，齐州上言甘露降。 <br>
<br>		　　四年七月，甘露降于京师。 <br>
<br>		　　肃宗正光三年十月，甘露降华林园柏树。 <br>
<br>		　　四年八月，甘露降显美县。 <br>
<br>		　　孝静元象二年三月，甘露降于京师。 <br>
<br>		　　武定五年十月，甘露降齐文襄王第门柳树。 <br>
<br>		　　六年三月，甘露降于京师。 <br>
<br>		　　四月，太山郡上言甘露降。 <br>
<br>		　　太祖天兴二年七月，获嘉禾于平城县，异茎同颖。 <br>
<br>		　　八月，广宁送嘉禾一茎十一穗；平城南十里郊嘉禾一茎九穗，告于宗庙。 <br>
<br>		　　太宗永兴二年十月，嘉禾生于清河郡。 <br>
<br>		　　太常三年八月，嘉禾生于勃海郡东光县。 <br>
<br>		　　世祖神二年七月，嘉禾生于魏郡安阳县，三本同颖。 <br>
<br>		　　高祖承明元年八月，齐州献嘉禾。 <br>
<br>		　　太和三年九月，齐州献嘉禾。 <br>
<br>		　　五年八月，常山献嘉禾。 <br>
<br>		　　七年八月，定州献嘉禾。 <br>
<br>		　　世宗景明元年七月，齐州献嘉禾。 <br>
<br>		　　三年七月，齐州献嘉禾。 <br>
<br>		　　四年八月，冀州献嘉禾。 <br>
<br>		　　正始元年八月，济州献嘉禾。 <br>
<br>		　　二年六月，齐州献嘉禾。七月，鲁阳郡献嘉禾。八月，司州献嘉禾。 <br>
<br>		　　三年七月，冀州献嘉禾。 <br>
<br>		　　永平三年八月，荥阳献嘉禾。 <br>
<br>		　　肃宗熙平二年八月，幽州献嘉禾，三本同穗。 <br>
<br>		　　正光二年七月，朔州献嘉禾。 <br>
<br>		　　三年八月，肆州献嘉禾，一根生六穗。 <br>
<br>		　　孝静天平三年七月，魏郡献嘉禾。 <br>
<br>		　　四年八月，并州献嘉禾。 <br>
<br>		　　是月，京师又获嘉禾。虞曹郎中司马仲璨又献嘉禾，一茎五穗。 <br>
<br>		　　元象元年八月，东雍州献嘉禾。 <br>
<br>		　　兴和三年八月，南青州献嘉禾。 <br>
<br>		　　四年八月，京师再获嘉禾。 <br>
<br>		　　武定二年八月，京师获嘉禾。 <br>
<br>		　　三年八月，并州献嘉禾。 <br>
<br>		　　高祖太和三年十月，徐州献嘉瓠，一蒂两实。 <br>
<br>		　　太祖天兴二年七月，并州献白兔一，王者敬耆老则见。 <br>
<br>		　　三年五月，车驾车巡，幸广宁，有白兔见于乘舆前，获之。 <br>
<br>		　　四年正月，并州献白兔。 <br>
<br>		　　太宗永兴三年，上猎于西山，获白兔。 <br>
<br>		　　八月，京师获白兔。 <br>
<br>		　　泰常元年十一月，定州安平县献白兔。 <br>
<br>		　　二年六月，京师获白兔。 <br>
<br>		　　三年六月，顿丘郡获白兔。 <br>
<br>		　　世祖始光三年五月，洛州献黑兔。 <br>
<br>		　　神元年九月，章武郡献白兔。 <br>
<br>		　　四年二月，渤海郡献白兔。 <br>
<br>		　　真君七年二月，青州献白兔二。 <br>
<br>		　　高宗和平三年十月，云中获白兔。 <br>
<br>		　　四年闰月，鄴县获白兔。 <br>
<br>		　　高祖延兴五年四月，白兔见于代郡。 <br>
<br>		　　承明元年八月，白兔见于云中。 <br>
<br>		　　太和元年六月，雍州周城县献白兔。 <br>
<br>		　　三年三月，吐京镇献白兔。 <br>
<br>		　　八年六月，徐州献白兔。 <br>
<br>		　　十八年十月，瀛州献白兔。 <br>
<br>		　　二十年七月，汲郡献黑兔。 <br>
<br>		　　七月，京师获白兔。 <br>
<br>		　　二十三年，获黑兔。 <br>
<br>		　　世宗景明元年十一月，河州献白兔。 <br>
<br>		　　三年四月，颍川郡献白兔。 <br>
<br>		　　八月，河内郡献白兔。 <br>
<br>		　　四年六月，河内郡南白兔。 <br>
<br>		　　七月，夏州献黑兔。 <br>
<br>		　　正始元年三月，河南郡献黑色。 <br>
<br>		　　四月，鲁阳郡献白兔。 <br>
<br>		　　二年八月，东郡献白兔。 <br>
<br>		　　九月，河内郡献黑兔。 <br>
<br>		　　是月，肆州献白兔，东郡又献白兔。 <br>
<br>		　　三年七月，薄骨律镇献白兔。 <br>
<br>		　　九月，肆州献白兔。 <br>
<br>		　　四年四月，河内郡献白兔。 <br>
<br>		　　永平元年四月，济州献白兔。 <br>
<br>		　　五月，河内献黑兔。 <br>
<br>		　　十月，乐安郡获白兔。 <br>
<br>		　　二年二月，相州献白兔。 <br>
<br>		　　延昌三年七月，豫州献白兔。 <br>
<br>		　　四年三月，河南献白兔。 <br>
<br>		　　八月，河南又献白兔。 <br>
<br>		　　九月，河内又献白兔。 <br>
<br>		　　肃宗熙平二年四月，豫州献白兔。 <br>
<br>		　　五月，东郡献白兔。 <br>
<br>		　　六月，京师获白兔。 <br>
<br>		　　十一月，鄯善镇献白兔。 <br>
<br>		　　神龟元年六月，京师获黑兔。 <br>
<br>		　　二年八月，正平郡献白兔。 <br>
<br>		　　九月，正平郡又献白兔。 <br>
<br>		　　十月，京师获黑兔。 <br>
<br>		　　正光元年正月，徐州献白兔。 <br>
<br>		　　五月，冀州献白兔。 <br>
<br>		　　三年五月，徐州献白兔二。 <br>
<br>		　　是月，冀州献白兔。 <br>
<br>		　　孝静天平二年八月，光州献白兔。 <br>
<br>		　　四年十月，光州献白兔。 <br>
<br>		　　元象元年五月，徐州获白兔。 <br>
<br>		　　六月，齐献武王获白兔以献。 <br>
<br>		　　是月，濮阳郡献白兔。 <br>
<br>		　　兴和二年四月，徐州献白兔。 <br>
<br>		　　六月，京师获白兔。 <br>
<br>		　　四年正月，光州献白兔。 <br>
<br>		　　武定元年三月，瀛州献白兔。 <br>
<br>		　　阙字　　月，汲郡献白兔。 <br>
<br>		　　六年十一月，武平镇献白兔。 <br>
<br>		　　太祖天兴五年八月，上曜军览谷，见白燕一。 <br>
<br>		　　太宗永兴三年六月，京师获白燕。 <br>
<br>		　　四年闰月，京师又获白燕。 <br>
<br>		　　泰常二年六月，京师获白燕。 <br>
<br>		　　高祖太和二年三月，白燕见于并州。 <br>
<br>		　　八年四月，白燕集于京师。 <br>
<br>		　　是月，代郡获白燕。 <br>
<br>		　　二十三年八月，荆州献白燕。 <br>
<br>		　　闰月，正平郡献白燕。 <br>
<br>		　　世宗景明三年六月，泾州献白燕。 <br>
<br>		　　肃宗熙平元年七月，京师获白燕。 <br>
<br>		　　孝静元象元年八月，西中府献白燕。 <br>
<br>		　　兴和二年三月，京师获白燕。 <br>
<br>		　　武定三年六月，北豫州献白燕。 <br>
<br>		　　太宗泰常八年五月，雁门献白雀。王者爵禄均则白雀至。 <br>
<br>		　　世祖神元年九月，沧水郡献白雀。 <br>
<br>		　　十月，魏都献白雀。 <br>
<br>		　　真君八年五月，雁门郡献白雀。 <br>
<br>		　　高祖延兴二年二月，白雀见于扶风郡。 <br>
<br>		　　三年五月，白雀见于代郡。 <br>
<br>		　　四年正月，青州献白雀。 <br>
<br>		　　太和三年五月，白雀见于豫州。 <br>
<br>		　　十三年正月，清河武城县献白雀。 <br>
<br>		　　世宗景明三年六月，荥阳郡献白雀。 <br>
<br>		　　十月，薄骨律镇献白雀。 <br>
<br>		　　四年三月，敦煌镇献白雀。 <br>
<br>		　　五月，京师获白雀。 <br>
<br>		　　六月，恆农郡献白雀。 <br>
<br>		　　七月，京师获白雀。 <br>
<br>		　　正始二年七月，薄骨律镇献白雀。 <br>
<br>		　　三年四月，获白雀于京师。 <br>
<br>		　　十月，河州献白雀。 <br>
<br>		　　十二月，雍州献白雀。 <br>
<br>		　　四年二月，豫州献白雀。 <br>
<br>		　　永平三年七月，京师获白雀。 <br>
<br>		　　延昌三年七月，河南郡获白雀。 <br>
<br>		　　十一月，秦州献白雀。 <br>
<br>		　　四年五月，荥阳献白雀。 <br>
<br>		　　八月，秦州献白雀。 <br>
<br>		　　是月，青州献白雀。 <br>
<br>		　　是月，恆州献白雀。 <br>
<br>		　　是月，洛阳获白雀。 <br>
<br>		　　十一月，荆州献白雀。 <br>
<br>		　　肃宗熙平元年四月，京师再获白雀。 <br>
<br>		　　七月，宫中获白雀。 <br>
<br>		　　二年四月，华州献白雀。 <br>
<br>		　　六月，相州献白雀。 <br>
<br>		　　是月，薄骨律镇献白雀。 <br>
<br>		　　七月，京师获白雀。 <br>
<br>		　　八月，薄骨律镇又献白雀。 <br>
<br>		　　是月，京师获白雀。 <br>
<br>		　　十一月，京师获白雀。 <br>
<br>		　　神龟元年五月京师获白雀。 <br>
<br>		　　六月京师获白雀二。 <br>
<br>		　　八月薄骨律镇献白雀。 <br>
<br>		　　三年五月徐州献白雀。 <br>
<br>		　　是月，京师获白雀。 <br>
<br>		　　三年七月，京师又获白雀。 <br>
<br>		　　正光元年六月，京师获白雀。 <br>
<br>		　　二年六月，光州献白雀。 <br>
<br>		　　三年四月，京师获白雀。 <br>
<br>		　　六月，荥阳郡献白雀。 <br>
<br>		　　八月，济州献白雀。 <br>
<br>		　　是月，光州献白雀。 <br>
<br>		　　九月，白雀见舍人省。 <br>
<br>		　　四年六月，京师获白雀。 <br>
<br>		　　七月，京师获白雀。 <br>
<br>		　　出帝太昌元年四月，京师获白雀。 <br>
<br>		　　孝静天平二年五月，北豫州献白雀。 <br>
<br>		　　三年七月，京师获白雀。 <br>
<br>		　　四年七月，兗州献白雀。 <br>
<br>		　　元象元年五月，京师获白雀。 <br>
<br>		　　六月，京师获白雀。 <br>
<br>		　　七月，肆州献白雀。 <br>
<br>		　　是月，齐献武王获白雀。 <br>
<br>		　　二年五月，京师获白雀。 <br>
<br>		　　六月，齐文襄王获白雀以献。 <br>
<br>		　　是月，南兗州获白雀。 <br>
<br>		　　七月，京师获白雀。 <br>
<br>		　　兴和二年四月，京师获白雀。 <br>
<br>		　　闰月，京师获白雀。 <br>
<br>		　　六月，光州献白雀。 <br>
<br>		　　七月，京师获白雀。 <br>
<br>		　　三年五月，京师获白雀。 <br>
<br>		　　四年正月，京师获白雀。 <br>
<br>		　　六月，京师获白雀。 <br>
<br>		　　七月，京师获白雀。 <br>
<br>		　　武定元年六月，京师获白雀。 <br>
<br>		　　七月，京师获白雀。 <br>
<br>		　　三年五月，梁州获白雀。 <br>
<br>		　　七月，京师获白雀。 <br>
<br>		　　十月，兗州获白雀。 <br>
<br>		　　四年六月，京师获白雀。 <br>
<br>		　　六年六月，京师获白雀。 <br>
<br>		　　世宗景明三年三月，济州献赤雀。周文王时衔书至。 <br>
<br>		　　四年五月，获赤雀于京师。 <br>
<br>		　　永平元年四月，京师获赤雀。 <br>
<br>		　　肃宗孝昌三年四月，河南获赤雀以献。 <br>
<br>		　　高宗和平四年三月，冀州献白鸠。殷汤时至。王者养耆老，遵道德，不以新失旧则至。 <br>
<br>		　　高祖承明元年十一月，冀州献白鸠。 <br>
<br>		　　太和二十三年七月，瀛州献白鸠。 <br>
<br>		　　八月，荥阳郡献白鸠。 <br>
<br>		　　世宗景明三年七月，泾州献白鸠。 <br>
<br>		　　正始元年十月，京师获白鸠。 <br>
<br>		　　是月，建兴郡献白鸠。 <br>
<br>		　　二年四月，并州献白鸠。 <br>
<br>		　　七月，冀州献白鸠三。 <br>
<br>		　　三年七月，夏州献白鸠。 <br>
<br>		　　永平元年六月，洛州献白鸠。 <br>
<br>		　　肃宗熙平二年九月，汲郡献白鸠。 <br>
<br>		　　太祖天兴四年春，新兴太守上言：“晋昌民贾相，昔年二十二，为雁门郡吏，入句注西陉，见一老父，谓相曰：‘自今以后四十二年当有圣人出于北方。时当大乐，子孙永长，吾不及见之。’言终而过。相顾视之，父老化为石人。相今七十。下检石人见存。至帝破慕容宝之岁，四十二年。”
		<br>
<br>		　　真君五年二月，张掖郡上言：“往曹氏之世，丘池县大柳谷山石表龙马之形，石马脊文曰‘大讨曹’，而晋氏代魏。今石文记国家祖宗讳，著受命之符。”乃遣使图写其文。大石有五，皆青质白章，间成文字。其二石记张、吕之前，已然之效。其三石记国家祖宗以至于今。其文记昭成皇帝讳“继世四六，天法平，天下大安”，凡十四字；次记太祖道武皇帝讳“应王，载记千岁”，凡七字；次记太宗明元皇帝讳“长子二百二十年”，凡八字；次记“太平天王继世主治”，凡八字；次记皇太子讳“昌封太山”，凡五字。初上封太平王，天文图录又授“太平真君”之号，与石文相应。太宗名讳之后，有一人象，携一小兒。见者皆曰：“上爱皇孙，提携卧起，不离左右，此即上象灵契，真天授也。”于是卫大将军、乐安王范，辅国大将军、建宁王崇，征西大将军、常山王素，征南大将军、恆农王奚斤上奏曰：“臣闻帝王之兴，必有受命之符，故能经纬三才，维建皇极，三五之盛，莫不同之。伏羲有河图、八卦，夏禹有洛书、九畴，至乃神功播于往古，圣迹显于来世。伏惟陛下德合乾坤，明并日月，固天纵圣，应运挺生，上灵垂顾，征善备集。是以始光元年经天师奉天文图录，授‘太平真君’之号。陛下深执虚冲，历年乃受。精诚感于灵物，信惠协于天人，用能威加四海，泽流宇内，溥天率土，无思不服。今张掖郡列言：丘池县大柳谷山大石有青质白章，间成文字，记国家祖宗之讳，著受命历数之符。王公已下，群司百辟，睹此图文，莫不感动，佥曰：自古以来，祯祥之验，未有今日之焕炳也。斯乃上灵降命，国家无穷之征也。臣等幸遭盛化，沐浴光宠，无以对扬天休，增广天地，谨与群臣参议，宜以石文之征，宣告四海，令方外僭窃知天命有归。”制曰：“此天地况施，乃先祖父之遗征，岂朕一人所能独致。可如所奏。”
		<br>
<br>		　　太和元年冬十月，南部尚书安定侯邓宗庆奏：“乡郡民李飞、太原民王显前列称：诣京南山采药，到游越谷南岭下，见清碧石柱数百枚。被诏案检，称所见青碧柱，长者一匹，相接而上，或方一尺二寸，或方一尺，方楞悉就。其数既多，不可具数，请付作曹采用。”奏可。时人神异之。 
		<br>
<br>		　　显祖皇兴三年六月，尉元表：“臣于彭城遣别将以八月至睢口邀贼将陈显达，有战士于营外五里刍牧，见一白头翁，乘白马，将军，呼之语，称：‘至十八日辰必来到此，语汝将军，领众从东北临入，我当驱贼令走。申时，贼必大破，宿豫、淮阳皆克无疑。我当与汝国家淮畔为断，下邳城我当驱出，不劳兵力。’后十日，此人复于彭城南戏马台东二里见白头翁，亦乘白马，从东北来，呼此人谓曰：‘我与东海、四渎、太山、北岳神共行淮北，助汝二将荡除已定。汝上下喜不？’因忽然不见。”诏元于老人前后见所，为坛表记之。 
		<br>
<br>		　　肃宗孝昌二年十月，扬州刺史李宪表云：“门下督周伏兴以去七月患假还家，至十一日夜梦渡肥水，行至草堂寺南，遥见七人，一人乘马著朱衣，笼冠，六人从后。兴路左而立，至便再拜。问兴何人。兴对曰：‘李公门下督，暂使硖石。’其人语兴：‘君可回，我是孝文皇帝中书舍人，遣语李宪，勿忧贼堰，此月破矣。’兴行两步，录兴姓字，令兴速白。兴寤，晓遂还城，具言梦状。七月二十七日，堰破。”
		<br>
<br>		　　世祖延和三年三月，乐安王范获玉玺一，文曰“皇帝玺”以献。 <br>
<br>		　　太延元年，自三月不雨至六月，使有司遍请群神，数日，大雨。是日，有妇人持一玉印至潞县侯孙家卖之。孙家得印，奇之，求访妇人，莫知所在。其文曰：“旱疫平。”寇天师曰：《龙文纽书》云，此神中三字印也。”
		<br>
<br>		　　高宗和平三年四月，河内人张超于坏楼所城北故佛图处获玉印以献。印方二寸，其文曰：“富乐日昌，永保无疆，福禄日臻，长享万年。”玉色光润，模制精巧，百僚咸曰：“神明所授，非人为也。”诏天下大酺三日。 
		<br>
<br>		　　高祖承明元年八月，上谷郡民献玉印，上有蛟龙文。 <br>
<br>		　　太和元年三月，武川镇献玉印，青质素文，其文曰“太昌”。 <br>
<br>		　　六月，雍州献玉印。 <br>
<br>		　　是月，长安镇献玉印一，上有龟纽，下有文字，色甚鲜白，有殊常玉。 <br>
<br>		　　三年七月，定州钜鹿民献玉印一方，七分，上有文字。 <br>
<br>		　　世宗永平元年四月，瀛州民获玉璧、玉印各一以献。 <br>
<br>		　　肃宗熙平二年十一月，京师仍获玉玺二。 <br>
<br>		　　孝静兴和三年二月，东郡白马县民献玉印一。 <br>
<br>		　　太宗永兴三年十二月，北塞候人获玉板二以献。王者慈仁则见。 <br>
<br>		　　孝静天平二年二月，员外散骑常侍穆礼得玉板一，广三寸，长尺五寸，头有两孔以献。 <br>
<br>		　　高祖承明元年九月，京兆民献青玉璧一双，文色炳焕。王者贤良美德则至。 <br>
<br>		　　肃宗正光三年六月，并州静林寺僧在阳邑城西橡谷掘药，得玉璧五，珪十，印一，玉柱一，玉盖一，并以献。 <br>
<br>		　　高祖太和五年六月，上邽镇将上言：“于镇城西二百五十里射猎，于营南千水中得玉车钏三枚，二青一赤，制状甚精。” <br>
<br>		　　孝静兴和四年七月，鄴县民献白玉一璞。 <br>
<br>		　　肃宗熙平二年正月，金出岐州横水县赤粟谷。 <br>
<br>		　　太祖天兴三年四月，有木连理，生于代郡天门关之路左。王者德泽纯洽，八方为一则生。 <br>
<br>		　　八月，渤海上言修县、东光县木连理各一。 <br>
<br>		　　十二月，豫州上言木连理生于河内之沁县。 <br>
<br>		　　四年春，河内郡木连理二。 <br>
<br>		　　八月，魏郡上言内黄县木连理。 <br>
<br>		　　太宗泰常元年十月，范阳郡上言木连理。 <br>
<br>		　　十一月，常山郡上言木连理。 <br>
<br>		　　三年正月，渤海上言东光县木连理。 <br>
<br>		　　八月，广宁郡上言木连理。 <br>
<br>		　　世祖神四年九月，荥阳郡上言木连理。 <br>
<br>		　　延和二年三月，楼烦南山木连理。 <br>
<br>		　　三年九月，上谷郡上言木连理。 <br>
<br>		　　太延元年二月，魏郡上言木连理。 <br>
<br>		　　五年二月，辽西上言木连理。 <br>
<br>		　　高祖延兴元年十一月，秘书令杨崇奏，钟律郎李生于京师见长生连理树。 <br>
<br>		　　承明元年九月，并州上言木连理，相去一丈二尺，中有五枝相连。 <br>
<br>		　　太和元年三月，冀州上言木连理。 <br>
<br>		　　十七年六月，京师木连理。 <br>
<br>		　　十八年十月，河南上言巩县木连理。 <br>
<br>		　　二十三年十月，并州上言百节连理生县甕山。济州上言木连理。 <br>
<br>		　　十二月，瀛州上言木连理。 <br>
<br>		　　世宗景明二年正月，瀛州上言平舒县木连理。 <br>
<br>		　　三年正月，颍川郡上言木连理。 <br>
<br>		　　二月，平阳郡上言襄陵县木连理。 <br>
<br>		　　四月，荆州上言南阳宛县木连理。 <br>
<br>		　　六月，徐州上言东海木连理。 <br>
<br>		　　十月，秦州上言南稻、新兴二县木连理各一。 <br>
<br>		　　四年二月，赵平郡上言鹑觚县木连理。 <br>
<br>		　　二月，齐郡上言临淄县木连理。 <br>
<br>		　　四月，汾州上言五城郡木连理。 <br>
<br>		　　五月，青州上言莒县木连理。 <br>
<br>		　　六月，恆农卢氏县木连理。 <br>
<br>		　　是月，徐州上言梁郡下邑县木连理。 <br>
<br>		　　九月，秦州上言当亭四县界各木连理。 <br>
<br>		　　正始元年五月，司州上言荥阳京县木连理。 <br>
<br>		　　六月，京师西苑木连理。 <br>
<br>		　　七月，河东郡上言闻喜县木连理。 <br>
<br>		　　八月，河南郡上言，慈水滨木连理。 <br>
<br>		　　十月，恆农郡上言崤县木连理。 <br>
<br>		　　十二月，凉州上言石城县木连理。 <br>
<br>		　　二年正月，汾州上言平昌县木连理。 <br>
<br>		　　二月，司州上言崤县木连理。 <br>
<br>		　　九月，司州上言颍川阳翟县木连理。 <br>
<br>		　　三年六月，汾州上言永安县木连理。 <br>
<br>		　　是月，京师木连理。 <br>
<br>		　　七月，颍川阳翟县上言木连理。 <br>
<br>		　　是月，建德郡上言石城县木连理。 <br>
<br>		　　永平元年四月，司州上言颍川郡木连理。 <br>
<br>		　　二年四月，司州上言恆农北陕县木连理。 <br>
<br>		　　三年十一月，夏州上言横风山木连理。 <br>
<br>		　　延昌二年正月，徐州上言建陵戍木连理。 <br>
<br>		　　三年正月，司州上言轵县木连理。 <br>
<br>		　　四年三月，冀州上言信都县木连理。 <br>
<br>		　　六月，京师木连理。 <br>
<br>		　　九月，雍州上言酃县木连理。 <br>
<br>		　　肃宗熙平元年正月，光州上言曲城县木连理。 <br>
<br>		　　二年十一月，京师木连理。 <br>
<br>		　　十二月，敦煌镇上言晋昌戍木连理。 <br>
<br>		　　神龟元年正月，汾州上言永安县木连理。 <br>
<br>		　　三月，沧州上言饶安县木连理。 <br>
<br>		　　八月，燕州上言上谷郡木连理。 <br>
<br>		　　九月，秦州上言陇西之武阳山木连理。 <br>
<br>		　　二年六月，夏州上言山鹿县木连理。 <br>
<br>		　　正光元年五月，并州上言上党东山谷中木连理。 <br>
<br>		　　十一月，齐州上言济南郡灵寿山木连理。 <br>
<br>		　　二年六月，齐州上言魏郡逢陵县木连理。 <br>
<br>		　　二年二月，凉州上言榆中县木连理。 <br>
<br>		　　三月，青州上言平昌郡木连理。 <br>
<br>		　　八月，徐州上言龙亢戍东木连理二。 <br>
<br>		　　四年二月，扬州上言汝阴县木连理。 <br>
<br>		　　八月，凉州上言显美县木连理。 <br>
<br>		　　孝昌元年十月，魏郡元城县木连理。 <br>
<br>		　　孝静天平二年四月，临水郡木连理。 <br>
<br>		　　七月，魏郡木连理。 <br>
<br>		　　三年五月，司州上言清河郡木连理。 <br>
<br>		　　四年六月，广平郡上言木连理。 <br>
<br>		　　八月，并州上言木连理。 <br>
<br>		　　元象元年二月，洛州上言木连理。 <br>
<br>		　　五月，林虑县上言木连理。 <br>
<br>		　　八月，上党郡上言木连理。 <br>
<br>		　　兴和元年九月，有司奏西山采材司马张神和上言司空谷木连理。 <br>
<br>		　　二年四月，光州上言卢乡县木连理。 <br>
<br>		　　武定元年闰月，西兗州上言济阴郡木连理。 <br>
<br>		　　九月，齐献武王上言并州木连理。 <br>
<br>		　　三年九月，瀛州上言，河间郡木连理。 <br>
<br>		　　五年十一月，汾州上言木连理。 <br>
<br>		　　六年五月，晋州上言木连理。 <br>
<br>		　　八年四月，青州上言齐郡木连理。 <br>
<br>		　　世宗景明三年七月，鲁阳献乌芝。王者慈仁则生，食之令人度世。 <br>
<br>		　　太祖天兴二年七月，并州献白雉。周成王时越裳氏来献。 <br>
<br>		　　四年正月，上党郡献白雉。 <br>
<br>		　　二月，并州献白雉。 <br>
<br>		　　五月，河内郡献白雉。 <br>
<br>		　　太宗神瑞二年十一月，右民尚书周几获白雉一于博陵安平以献。 <br>
<br>		　　泰常三年正月，渤海郡高城县献白雉。 <br>
<br>		　　三月，渤海郡南皮县献白雉二。 <br>
<br>		　　十一月，中山行唐县献白雉。 <br>
<br>		　　四年正月，新兴郡献白雉。十二月又献白雉二。 <br>
<br>		　　五年二月，白雉见于河内郡。 <br>
<br>		　　世祖神元年二月，相州献白雉。 <br>
<br>		　　二年二月，上党郡献白雉。 <br>
<br>		　　高祖延兴二年正月，青州献白雉。 <br>
<br>		　　五年正月，白雉见于上谷郡。 <br>
<br>		　　太和元年二月，秦州献白雉。 <br>
<br>		　　三月，白雉见于秦州。 <br>
<br>		　　十一月，白雉见于安定郡。 <br>
<br>		　　二年十一月，徐州献白雉。 <br>
<br>		　　三年正月，统万镇献白雉。 <br>
<br>		　　四年正月，南豫州献白雉。 <br>
<br>		　　六年三月，豫州献白雉。 <br>
<br>		　　八年六月，齐州清河郡献白雉。 <br>
<br>		　　十七年正月，幽州献白雉。 <br>
<br>		　　四月，瀛州献白雉。 <br>
<br>		　　二十年三月，兗州献白雉。 <br>
<br>		　　世宗景明三年正月，徐州献白雉。 <br>
<br>		　　二月，冀州献白雉。 <br>
<br>		　　正始三年三月，齐州献白雉。 <br>
<br>		　　十月，青州献白雉。 <br>
<br>		　　四年十一月，秦州献白雉。 <br>
<br>		　　永平二年四月，河内郡献白雉。 <br>
<br>		　　六月，河南献白雉。 <br>
<br>		　　十二月，豫州献白雉。 <br>
<br>		　　延昌四年二月，冀州献白雉。 <br>
<br>		　　是月，京师获白雉。 <br>
<br>		　　闰月，岐州献白雉。 <br>
<br>		　　十二月，幽州献白雉。 <br>
<br>		　　肃宗熙平元年二月，相州献白雉。 <br>
<br>		　　三月，肆州献白雉。 <br>
<br>		　　二年三月，徐州献白雉。 <br>
<br>		　　神龟元年三月，颍川郡献白雉。 <br>
<br>		　　二年正月，豫州献白雉。 <br>
<br>		　　正光三年二月，夏州献白雉。 <br>
<br>		　　四年三月，光州献白雉。 <br>
<br>		　　孝静天平三年正月，青州献白雉。 <br>
<br>		　　四年二月，青州献白雉。 <br>
<br>		　　十二月，梁州献白雉。 <br>
<br>		　　元象二年正月，魏郡繁阳县献白雉。 <br>
<br>		　　武定元年正月，广宗郡献白雉。 <br>
<br>		　　是月，兗州献白雉。 <br>
<br>		　　四年三月，青州献白雉。 <br>
<br>		　　太宗泰常七年九月，温泉出于涿鹿，人有风寒之疾，入者多愈。 <br>
<br>		　　高祖太和八年正月，上谷郡惠化寺醴泉涌。醴泉，水之精也。味甘美，王者修治则出。 <br>
<br>		　　兴和元年冬，西兗州济阴郡宛句县濮水南岸，有泉涌出，色清味甘，饮者愈疾，四远奔凑。齐献武王令于泉所营立庐舍。尚书奏赏刺史粟千石，太守粟五百石，县令粟二百石，以旌善政所感；先列言者依第出身。诏可。 
		<br>
<br>		　　高宗太和二年九月，鼎出于洛州滍水，送于京师。王者不极滋味，则神鼎出也。 <hr><a href="https://ebooksir.github.io/"><span style="font-size: 11.5pt">书大师(<font face="华文新魏">my285.com</font>)</span></a>
&nbsp;&nbsp;&nbsp;
<center><a href="129.htm">下一页</a>&nbsp;
		<a href="index.htm">回目录</a>&nbsp; <a href="https://ebooksir.github.io/">回首页</a></center></td>
</tr>
</table></div>


<div align="center">

</div>







</body>


<!-- Mirrored from www.my285.com/shishu/weishu/128.htm by HTTrack Website Copier/3.x [XR&CO'2007], Thu, 21 Mar 2013 05:21:03 GMT -->
</html>
