<HTML>
<!-- Mirrored from www.ebooksir.github.io/shishu/jts/017.htm by HTTrack Website Copier/3.x [XR&CO'2007], Thu, 21 Mar 2013 05:27:09 GMT -->
<HEAD><meta charset="utf-8"><TITLE>书大师_旧唐书_本纪第十七上 敬宗　文宗上</TITLE>
<META NAME="keywords" CONTENT="沈昫 旧唐书 本纪第十七上 敬宗　文宗上">
<META NAME="description" CONTENT="沈昫 - 旧唐书 - 本纪第十七上 敬宗　文宗上">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>





<div align="center">

</div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="018.htm">后一页</A><BR>
<A HREF="016.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>本纪第十七上 敬宗　文宗上</B></center></FONT>
<hr color="#EE9B73" size="1" width="94%">
<BR>
<BR>
　　敬宗睿武昭愍孝皇帝讳湛，穆宗长子，母曰恭僖太后王氏。元和四年六月七日，生于东内之别殿。长庆元年三月，封景王。二年十二月<!--scrip>点和辩证法引入认识论，从而科学地说明了世界的可知性。既<scrip-->，立为皇太子。四年正月壬申，穆宗崩。癸酉，皇太子即位柩前，时年十六。甲戌，左仆射韩皋卒。丙子，群臣准遗诏奏皇帝宝册礼毕，诏赏神策诸军士人绢十匹、钱十千、畿内诸军镇绢十匹、钱五千，其余军镇颁给有差。内出绫绢三百万段以助赏给。穆宗初即位，在京军士人获五十千，在外军镇差降无几。至是，宰臣奏议请量国力颁赏，故差减于先朝，物议是之。群臣五上章请听政，从之。二月辛巳朔，上缞服见群臣于紫宸门外。壬午，渤海送备宿卫大聪叡等五十人入朝。癸未，贬户部侍郎李绅为端州司马。丙戌，贬翰林学士、驾部郎中、知制诰庞严为信州刺史，翰林学士、司封员外郎、知制诰蒋防为汀州刺史，皆绅之引用者。以右拾遗吴思为殿中侍御史，充入蕃告哀使。李绅之贬，李逢吉受贺，群官至中书，而思独不往，逢吉怒而斥为远使。戊子，河北告哀使、谏议大夫高允恭卒于东都。辛卯，敕没掖庭宫人、先配内园宫人，并宜放出，任其所适。己亥，册大行皇帝皇太后为太皇太后。庚子，西川节度使杜元颖进罨画打球衣五百事，非礼也。辛丑，上始御紫宸殿受朝。既退，幸飞龙院，厚赐内官等物有差。以米贵，出太仓粟四十万石，于两市贱粜，以惠贫民。癸未夜，太白犯东井北辕。乙巳，上率群臣诣光顺门册皇太后。丁未，御中和殿击球，赐教坊乐官绫绢三千五百匹。戊申，击球于飞龙院。己酉，大合乐于中和殿，极欢而罢，内官颁赐有差。
<BR>
　　三月庚戌朔，贬司农少卿李彤吉州司马，以前为邓州刺史，坐赃百万，仍自刻德政碑故也。壬子<!--scrip>书中。<scrip-->，上御丹凤楼，大赦天下。京畿夏青苗钱并放，秋青苗钱每贯放二百文。天下常贡之外不得进献。六宅、十宅诸王女，宜令每年于选人中选择降嫁。今后户帐田亩，五年一定税。是日，风且雨。甲寅，始于延英对宰臣。丙辰，以尚书右丞韦顗为户部侍郎。戊午，礼仪使奏：“外命妇正旦及四始日旧行起居之礼，伏以礼烦则渎，请停。”从之。庚申，工部尚书胡证检校户部尚书、京兆尹。甲子，故山南东道节度使牛元翼家为王廷凑所害，上惜其冤横，伤悼久之，仍叹宰执非才，纵奸臣跋扈。翰林学士韦处厚奏曰：“理乱之本，非有他术，顺人则理，违人则乱。陛下常叹息，恨无萧、曹。今有一裴度，尚不能用，此冯唐所以感悟汉文，虽有颇、牧不能用也。”以太子少保张弘靖为太子少师，分司东都太子宾客令狐楚河南尹。丁卯，以刑部尚书段文昌判左丞事。戊辰，群臣入阁，日高犹未坐，有不任立而踣者。谏议大夫李渤出次白宰相，俄而始坐。班退，左拾遗刘栖楚谏，头叩龙墀血流，上为之动容，仍赐绯鱼袋。编氓徐忠信阑入浴堂门，杖四十，配流天德。庚午，赐内教坊钱一万贯，以备游幸。是夜，太白犯东井北辕。甲戌，夏州节度使李祐奏：于塞外筑乌延、宥州、临塞、阴河、陶子等五城，以备蕃寇。又以党项为盗，于芦子关北木瓜岭筑垒，以扼其冲。乙亥，幸教坊，赐伶官绫绢三千五百匹。
<BR>
　　夏四月庚辰朔。甲申，以御史大夫王涯为户部尚书、兼御史大夫，充盐铁转运等使。壬辰，兵部侍郎武儒衡卒。丙申，贼张韶等百余人至右银台门<!--scrip>于清华大学，后去美国留学。归国后任大学教授及英文刊物<scrip-->，杀阍者，挥兵大呼，进至清思殿，登御榻而食，攻弓箭库。左神策军兵马使康艺全率兵入宫讨平之。是日，上闻其变，急幸左军。丁酉，上还宫，群臣称庆。谏议大夫李渤以上轻易致盗，言甚激切。己亥，九仙门等监共三十五人，并笞之。辛丑，染坊使田晟、段政直流天德，以张韶染坊役夫故也。诏雪吐突承璀之罪，令男士晔改葬之。丙午，宰臣李逢吉封凉国公，牛僧孺封奇章县子。
<BR>
　　五月己酉朔。乙卯，制以正议大夫、尚书吏部侍郎、上柱国、渭源县开国男、食邑三百户、赐紫金鱼袋李程守本官、同中书门下平章事。以朝议郎、守尚书户部侍郎、兼御史大夫、判度支、上柱国、赐紫金鱼袋窦易直为朝散大夫，本官同中书门下平章事。判度支、户部侍郎韦顗赐金紫。己未，割富平县之丰水乡、下邽县之翟公乡、澄城县之抚道乡、白水县之会宾乡，以奉景陵。癸亥<!--scrip>于天；识物始终，是自知性命。顺天道之常数，知性命之始<scrip-->，以盐州刺史傅良弼为夏州节度使。东都、江陵监大转运留后并改为知院官，从其使王涯请也。
<BR>
　　六月己卯朔，以左神策大将康艺全为鄜坊节度使。辛巳，敕以霖雨命疏决京城系囚。庚辰，大风吹坏延喜、景风等门。工部侍郎张惟素卒。壬辰，以左金吾卫大将军李愿检校司空<!--scrip>学基捶等。参见“伦理学”、“美学”、“法学”、“教育”中<scrip-->，兼河中尹、御史大夫，充河中、绛、隰等州节度使。丙申，山南西道节度使、守司空裴度加同中书门下平章事。度之拜兴元也，为宰相李逢吉所排，不带平章事，李程、韦处厚日为度论于上前，故有是命。加陈、许节度使李光颜守司徒。癸卯，太保张弘靖卒。己巳，浙西水坏太湖堤，水入州郭，漂民庐舍。丁未，以吏部尚书赵宗儒为太常卿，兵部尚书郑絪为吏部尚书。
<BR>
　　秋七月戊申朔。己酉，睦州、清溪等六县大雨，山谷发洪水泛溢，漂城郭庐舍。庚辰，以前河中节度使郭钊为兵部尚书。戊午<!--scrip>化。在中国，作为马克思主义哲学用语，最早见于1949年列<scrip-->，太子宾客许季同卒。辛酉，疏灵州特进渠，置营田六百顷。乙丑，郓、曹、濮暴雨水溢，坏城郭庐舍。丁卯，敕以谷贵，凡给百官俸内一半合给匹段，今宜给粟，每斗折钱五十文。辛未，以大理卿崔元略为京兆尹、兼御史大夫。甲戌，左金吾卫大将军李祐进马二百五十匹。御史温造于阁内奏弹祐罢使违敕进奉，祐趋出待罪，诏宥之。襄、均、复等州汉江溢，漂民庐舍。丙子，浙西观察使李德裕奏：“诏令当道造盝子二十具，计用银一万三千两，金一百三十两。昨已进两具，用银一千三百两，当道在库贮备银无二三百两，皆百计收市，方成此两具。臣当道唯有留使钱五万贯，每事节俭支费，犹欠十三万贯不足。臣若因循不奏，则负陛下任使之恩；若分外诛求，又累陛下慈俭之德。伏乞宣令宰臣商议，何以遣臣得上不违宣索，下不阙军须，不困疲人，不敛物怨。”时有诏罢进奉，故德裕有是奏。
<BR>
　　八月丁酉朔。是夜，火犯土星。妖贼马文忠与品官季文德等凡一千四百人，将图不轨，皆杖一百处死。癸未，火犯东井。甲寅<!--scrip>但在阐述时，有不少错误和混乱，如夸大了人类知识的相对<scrip-->，诏于关内、关东折籴、和籴粟一百五十万石。陈、许、蔡、郓、曹、濮等州水害稼。丁亥，火入东井。己丑，以李忄妻孙宏为河南府兵曹参军，蒋清孙禺阝为伊阳令，录忠臣后也。是夜，金犯轩辕右角。壬辰，江王府长史段钊上言，称前任龙州刺史，近郭有牛心山，山上有仙人李龙迁祠，颇灵应，玄宗幸蜀时，特立祠庙。上遣高品张士谦往龙州检行，回奏牛心山有掘断处。群臣言宜须修筑。时方冱寒，役民数万计，东川节度使李绛表诉之。甲子，以太常卿赵宗儒为太子少师。乙巳，宣武军节度韩充卒。
<BR>
　　九月丙午朔。丁未，波斯大商李苏沙进沉香亭子材，拾遗李汉谏云：“沉香为亭子，有异瑶台、琼室。”上怒，优容之。庚戌<!--scrip>福之所倚，福兮祸之所伏”等。由于历史条件的局限，它带<scrip-->，以河南尹令狐楚检校礼部尚书、汴州刺史、宣武军节度、宋、汴、亳观察等使。乙卯，罢理匭使。以谏议大夫李渤知匭，奏请置胥吏、添课料故也。戊午，加硃融检校司空。诏浙西织造可幅盘绦缭绫一千匹。观察使李德裕上表论谏，不奉诏，乃罢之。己巳，以兵部侍郎王起为河南尹。甲子，吐蕃遣使求《五台山图》。己巳，浙西、淮南各进宣索银庄奁三具。
<BR>
　　冬十月丙子朔，宗正寺选尚书县主胥和元亮等二十五人，各赐钱三十万，令备吉礼。辛巳，以吏部侍郎崔从为太常卿。庚子<!--scrip>把当时流行的新柏拉图主义、新斯多葛主义等唯心主义哲学<scrip-->，岭南节度使郑权卒。辛丑，吐蕃贡ＢＸ牛，铸成银犀牛、羊、鹿各一。壬寅，以鄂岳观察使、检校兵部尚书崔植检校吏部尚书，兼广州刺史、御史大夫，充岭南节度观察经略使。以户部侍郎韦顗为御史中丞，兼户部侍郎；以御史中丞郑覃权权工部侍郎；以刑部侍郎韦弘景为吏部侍郎；以权权礼部郎李宗闵权权兵部侍郎；以工部侍郎于敖为刑部侍郎。
<BR>
　　十一月丙午朔。戊申，安南都护李元喜奏：黄家贼与环王国合势陷陆州，杀刺史葛维。苏、常、湖、岳、吉、潭、郴等七州水伤稼。庚申，葬穆宗于光陵。十二月乙亥朔。癸未，回纥、吐蕃、奚、契丹遣使朝贡。襄州柳公绰、沧州李全略、晋州李寰、滑州高承简并自尚书加检校右仆射。以前起居舍人刘栖楚为谏议大夫。淮南节度使王播厚赂贵要<!--scrip>垂教。后龚自珍、章炳麟均主此论。<scrip-->，求领盐铁使，谏议大夫独孤朗张仲方、起居郎孔敏行柳公权宋申锡、补阙韦仁实刘敦儒、拾遗李景主薛廷老等伏延英抗疏论之。戊子夜，月掩东井。庚寅，加天平军节度使乌重胤同平章事。乙未，徐泗王智兴请置僧尼戒坛，浙西观察使李德裕奏状论其奸幸。时自宪宗朝有敕禁私度戒坛，智兴冒禁陈请，盖缘久不兴置，由是天下沙门奔走如不及。智兴邀其厚利，由是致富，时议丑之。丁酉，宰相牛僧孺进封奇章郡公，李程彭原郡公，窦易直晋阳郡公，并食邑三千户。吏部侍郎韩愈卒。
<BR>
　　宝历元年春正月乙巳朔。辛亥，观祀昊天上帝于南郊。礼毕，御丹凤楼，大赦，改元宝历元年。先是<!--scrip>的“影像说”，特别强调感觉的作用，把感觉看作是认识的来<scrip-->，雩县令崔发坐误辱中官下狱，是日，与诸囚陈于金鸡竿下俟释放。忽有内官五十余人，环发而殴之，发破面折齿，台吏以度蔽之，方免。有诏复系于台中，宰相救之，方释。宰相牛僧孺累表乞解机务，帝许以郊礼后。乙卯，以僧孺检校礼部尚书、同平章事、鄂州刺史，充武昌军节度、鄂岳观察使。淮南节度使王播兼诸道盐铁转运使。于鄂州特置武昌军额，宠僧孺也。壬申，以给事中李渤为桂州刺史、兼御史中丞、桂管防御观察使。李德裕献《丹扆箴》六首，上深嘉之，命学士韦处厚优其答诏。辛卯，以前礼部郎中李翱为庐州刺史，以求知制诰，面数宰相李逢吉过故也。辛丑，江西观察使薛放卒。癸卯，以职方郎中、知制诰王璠为御史中丞。
<BR>
　　三月乙巳朔，以兵部尚书郭钊为梓州刺史、剑南东川节度使。壬子，宴群臣于三殿。戊辰夜，有流星长三丈，出紫微<!--scrip>死。以元气论批驳谶纬、灾变遣告、天降祥瑞、天人感应之<scrip-->，入浊灭。辛未，以前桂管观察使殷侑为江西观察使。上御宣政殿试制举人二百九十一人，以中书舍人郑涵、吏部郎中崔琯、兵部郎中李虞仲并充考制策官。
<BR>
　　夏四月甲戌朔，宰相凉国公李逢吉进封郑国公。以右神策大将军康志睦检校工部尚书，兼青州刺史、平卢军节度使。宣中书，以谏议大夫刘栖楚为刑部侍郎。丞郎宣授，自栖楚始也。郑涵等考定制举人。敕下后数日<!--scrip>胁时形成的集团。集团形成的第一种形态。人们具有共同的<scrip-->，上谓宰相曰：“韦端符、杨鲁士皆涉物议，宜与外官。”乃授端符白水尉，鲁士城固尉。宰臣请其罪名，不报。癸巳，群臣上徽号曰文武大圣广孝皇帝，御宣政殿受册。礼毕，御丹凤楼，大赦天下，大辟罪已下，无轻重咸赦除之。时李绅贬官。李逢吉恶绅，不欲绅量移，乃于赦书节文内，但言左降官已经量移，宜与量移近处，不言未量移者宜与量移。翰林学士韦处厚上疏论列云：“不可为李绅一人与逢吉相恶，遂令近年流贬官皆不量移，则乖旷荡之道也。”帝遽命追赦书添改之。乙亥，以剑南东川节度、检校司空李绛为左仆射。御史萧彻弹京兆尹、兼御大夫崔元略违诏徵畿内所放钱万七千贯，付三司勘鞫不虚。辛丑，敕削元略兼御史大夫。五月甲辰朔，以前平卢军节度使薛平检校左仆射、兼户部尚书。赐振武军钱一十四万贯，修筑东受降城。庚戌，幸鱼藻宫观竟渡。庚申，正衙命使册九姓迥纥登里啰汨没密施毗伽昭礼可汗。丙寅，太子少傅致仕阎济美卒。丁卯，湖南观察使沈传师奏：“当道先配吐蕃罗没等一十七人，准赦放还本国，今各得状，不愿还。”从之。庚午，以右金吾将军李文悦为丰州刺史、天德军防御使。安南李元喜奏移都护府于江北岸。
<BR>
　　六月壬申朔。乙酉，诏公主、郡主并不得进女口。丙戌，将作监张武均出为洋州刺史，坐赃犯也。诸司白身冯志谋等三百九人，并赐禄。丁亥<!--scrip>的反面。包括前进、上升和倒退、衰败。一般说来，其趋势<scrip-->，命品官田务丰领国信十二车赐迥纥可汗及太和公主。己丑，河中节度使、检校司空李愿卒。乙未，以检校左仆射、兼户部尚书薛平检校司空、河中尹、河中节度使。
<BR>
　　秋七月癸卯朔，以忠武军节度使、守司徒、兼侍中李光颜为太原尹、北京留守、河东节度使，以兗海节度使王沛为许州刺史、忠武军节度使。荧惑犯右执法。甲辰，监铁使王播进羡馀，物议欲鸣鼓而攻之。乙酉<!--scrip>是根据自己经验，仅描述了整个世界的一般变化，不能对其<scrip-->，鄜坊水坏庐舍。癸丑，以右金吾卫大将军张茂宗为兗、海、沂、密节度使。乙卯，正衙命使册司徒李光颜。丙辰，淄王傅分司元锡卒。己未，诏王播造竞渡船二十只供进，仍以船材京内造。时计其功，当半年转运之费。谏议大夫张仲方切谏，乃改进十只。辛酉，万年县典贾镇诬告故统军王佖男正谟等七人谋乱，诏杖杀之。甲子夜，月犯毕。乙丑，侍讲学士崔郾、高重进《纂要》十卷，赐锦采二百匹。丁卯，以户部侍郎韦顗为吏部侍郎，京兆尹崔元略为户部侍郎。奉天县水坏庐舍。辛未，以左散骑常侍胡证为户部尚书、判度支。太子宾客分司庐士玫卒。闰七月壬午朔，以权知工部侍郎郑覃为京兆尹。甲申，拾遗李汉、舒元褒、薛廷老于阁内论曰：“伏见近日除授，往往不由中书进拟，多是内中宣出。臣恐纪纲浸坏，奸邪恣行，伏希详察。”上然之。诏度支进铜三千斤、金薄十万翻，修清思院新殿及升阳殿图障。丙戌，户部尚书致仕裴堪卒。戊子，以给事中卢元辅为工部侍郎。壬辰，以前河东节度使李听为义成军节度使。戊戌，以刑部尚书段文昌为兵部尚书，依前判左丞事。
<BR>
　　八月辛丑朔。戊申，以酅国公杨造男元凑袭酅国公，食邑三千户。两京、河西大稔，敕度支和籴折籴粟二百万石。乙卯夜，太白近房。戊午<!--scrip>核心。抛弃了马克思主义的反映论和自然辩证法。反对马克<scrip-->，遣中使往湖南、江南等道及天台山采药。时有道士刘从政者，说以长生久视之道，请于天下求访异人，冀获灵药。仍以从政为光禄少卿，号升玄先生。秋九月辛未朔。丁丑，卫尉卿刘遵古役人安再荣告前袁王府长史武昭谋害宰相李逢吉，诏三司鞫之。壬午，昭义节度使刘悟卒。癸未夜，太白犯南斗。丙戌夜，月犯右执法。丁酉，华州暴水伤稼。徐州王智兴奏，大将武华等四百人谋乱，并伏诛。十月庚子朔，河南尹王起奏，盗销钱为佛像者，请以盗铸钱论。丁巳，振武节度使张惟清以东受降城滨河，岁久雉堞坏，乃移置于绥远烽南，及是功成。己未，以崖州安置人嗣郢王佐为颍王府长史，分司东都，仍赐金紫。壬戌夜，太白近哭星。甲子，三司鞫武昭狱得实，武昭及弟汇、役人张少腾宜付京兆府决，河阳节度掌书记李仲言配流象州，汇流崖州，太学博士李涉流康州，皆坐武昭事也。
<BR>
　　十一月庚午朔。辛未，以御史中丞王璠为工部侍郎，以谏议大夫独孤朗为御史中丞。癸酉，镇星近东井。癸未，以殿中少监严公素为容管经略使。是夜<!--scrip>立新宗教——人道教，把抽象的、普遍的“爱”绝对化，当<scrip-->，月犯东井。庚寅，车驾幸温汤，即日还宫。壬辰，以刑部侍郎刘栖楚为京兆尹。丙申，诏封皇子普为晋王。丁酉，吏部侍郎韦顗卒。十二月己亥朔。辛丑，以晋王普为昭义军节度副大使；以刘悟子将作监主簿从谏起复云麾将军、守金吾卫大将军同正、检校左散骑常侍、兼御史大夫，充昭义节度留后。戊申夜，月犯毕。其夜，北方有雾起，须臾遍天，雾上有赤气，久而方散。甲子，以左仆射李绛为太子少师，分司东都。戊辰，敕：“农功所切，实在耕牛，疲氓多乏，须议给赐。委度支往河东、振武、灵、夏等州市耕牛一万头，分给畿内贫下百姓。”是岁，淮南、浙西、宣、襄、鄂、潭、湖南等州旱灾伤稼。
<BR>
　　二年春正月己巳朔。庚午，贬殿中侍御史王源植为昭州司马。时源植街行，为教坊乐伎所侮，导从呵之，遂成纷竟。京兆尹刘栖楚决责乐伎<!--scrip>雄崇拜的历史哲学和泛神论观点作了批判。指出了消灭私有<scrip-->，御史中丞独孤朗论之太切，上怒，遂贬源植。辛未，湖南观察使沈传师奏：奉诏校寻叶靖能、罗光远文案，检寻不获。癸酉，右赞善大夫李光现与品官李重实争忿，以笏击重实流血。，上以宗属，罚两月俸料。甲戌，以诸军丁夫二万入内穿池修殿。辛巳，兴元节度使裴度奏修斜谷路及馆驿皆毕功。壬辰，裴度来朝。甲午，以卫尉卿刘遵古为湖南观察使，以国子祭酒卫中行为福建观察使。丙申，盐铁使王播奏：“扬州城内，旧漕河水浅，舟船涩滞，输不及期程。今从阊门外古七里港开河，向东屈曲，取禅智寺桥，东通旧官河，计长一十九里。其功役所费，当使自方圆支遣。”从之。二月己亥朔。辛丑，容管经略使严公素奏：“当州普宁等七县，请同广、昭、桂、贺四州例北选。”从之。丙午夜，月犯毕。丁未，以山南西道节度观察处置等使、光禄大夫、守司空、同中书门下平章事、兴元尹、上柱国、晋国公裴度守司空、同平章事，复知政事。丁巳寒食节，三殿宴群臣，自戊午至庚申方止。丙寅，正册司空裴度。丁卯，以礼部尚书王涯检校左仆射，为山南西道节度使。
<BR>
　　三月戊辰朔，命兴唐观道士孙准入翰林待诏。辛未，江西观察使殷侑请于洪州宝历寺置僧尼戒坛，敕殷侑故违制令，擅置戒坛<!--scrip>伊本·赫勒敦（ibnFKhaldūn，1332—1406）阿拉伯哲学<scrip-->，罚一季俸料。甲戌，赐宰臣百僚上巳宴于曲江亭。乙亥，右散骑常侍李翱卒。戊寅，幸鱼藻宫观竞渡。辛巳，以同州刺史萧俯为太子少保分司。壬午，以工部尚书裴武为同州刺史。癸未，岭南节度使崔植奏：“广、湖、封、雷、潘、辩等七州戍军。除折冲别将外，并请停。”从之。丙戌，昆明夷遣使朝贡。丁亥，敕册才人郭氏为贵妃。丙申，以吏部侍郎韦弘景为陕虢观察使。四月戊戌朔，横海军节度使李全略卒。壬寅，以右金吾卫大将军高承简为邠、宁、庆节度使。丙午，王廷凑检校司空。戊申，昭义节度使留后刘从谏检校工部尚书，充昭义节度副大使、知节度事。庚戌，鄂岳观察使牛僧孺奏：“当道沔州与鄂州隔江相对，才一里余，其州请并省，其汉阳、汊川两县隶鄂州。”从之。丙辰，右金吾卫大将军高霞寓卒。丙寅，先是王廷凑请于当道立圣德碑，是日，内出碑文赐廷凑。
<BR>
　　五月戊辰朔，上御宣和殿，对内人亲属一千二百人，并于教坊赐食，各颁锦彩。辛未<!--scrip>明嘉靖刻本、万历刊本、影印宋刻本及新版排印本。<scrip-->，秘书省著作郎韦公肃注太宗所撰《帝范》十二篇进，特赐锦彩百匹。甲戌，以泾原节度杨元卿为河阳三城怀州节度使，以金吾卫大将军李祐为泾原节度使。是夜，月近太微星。浙西送到绝粒女道士施子微。戊寅，幸鱼藻宫观竞渡。庚辰，中使自新罗取鹰鹞回。幽州军乱，杀其帅硃克融及男延龄，军人立其第二子延嗣为留后。辛巳，神策军苑内古长安城中修汉未央宫，掘获白玉床一张，长六尺。癸未，山人杜景先于光顺门进状，称有道术；令中使押杜景先往淮南及江南、湖南、岭南诸州求访异人。甲申，以右丞丁公著为兵部侍郎，以前湖南观察使沈传师为尚书左丞。辛卯，赠硃克融司徒。甲午夜，荧惑犯昴。赐兴唐观道士刘从政修院钱二万贯。
<BR>
　　六月丁酉朔，赐御史中丞独孤朗金紫。丁巳，减放苑内役人二千五百。帝性好土木，自春至冬，兴作相继。庚申<!--scrip>神两种实体。斯宾诺莎认为实体就是整个自然界。康德把实<scrip-->，郓州进驴打球人石定宽等四人。是夜，太白犯昴。辛酉，幸凝碧池，令兵士千余人于池中取大鱼，长大者送入新池。癸亥，以旱，命京城诸司疏理系囚。以延康坊官宅一区为诸王府司局。甲子，上御三殿，观两军、教坊、内园分朋驴鞠、角抵。戏酣，有碎首折臂者，至一更二更方罢。
<BR>
　　秋七月丙寅朔。乙亥，河中进力士八人。癸未，衡王绚薨。敕鄠县渼陂尚食管系，太仓广运潭复赐司农寺。
<BR>
　　八月丙申朔，以司空、平章事裴度判度支；以工部侍郎王播为河南尹，代王起；以起为吏部侍郎；以前福州观察使徐晦为工部侍郎。是夜，太白近太微。令供奉道士二十人随浙西处士周息元入内宫之山亭院，上问以道术，言识张果、叶静能。浙西观察使李德裕上疏言息元诞妄，无异于人。庚戌，以太府卿李宪为江西观察使。丁丑夜，月犯舆鬼。加京兆尹刘栖楚兼御史大夫。癸丑，以太常卿崔从检校吏部尚书、判东都尚书省事、兼御史大夫、东都留守、东畿汝都防御使。
<BR>
　　九月丁丑朔，大合宴于宣和殿，陈百戏，自甲戌至丙子方已。戊寅，河东节度使、守司徒、兼侍中李光颜卒。出内库钱万贯，令内园召募力士。幽州盐军奏：都知兵马使李再义与弟再宁同杀硃延嗣并其家属三百余人，推再义为留后。壬申，宰相李程为北都留守、河东节度使。敕户部所管同州长春宫庄宅，宜令内庄宅使管系。
<BR>
　　冬十月乙未朔。乙亥，以幽州衙前都知兵马使李再义检校户部尚书，充卢龙军节度副大使、知节度事，仍赐名载义。壬戌，以中书舍人崔郾为礼部侍郎。
<BR>
　　十一月甲子朔，以太清宫道士赵归真充两街道门都教授博士。帝好深夜自捕狐狸，宫中谓之“打夜狐”。中官许遂振、李少端、鱼弘志以侍从不及削职。壬申，以户部尚书胡证检校兵部尚书，兼广州刺史，充岭南节度使。甲申，以右仆射、同平章事李逢吉检校司空、同平章事，兼襄州刺史，充山南东道节度使、临汉监牧使。乙酉，同州刺史裴武卒。己丑，诏朝官及方镇人家不得置私白身。癸巳，以前东都留守杨于陵为太子少傅。中官李奉义、王惟直、成守贞各杖三十，分配诸陵；宣徽使闫弘约、副使刘弘逸各杖二十。十二月甲午朔。辛丑，帝夜猎还宫，与中官刘克明、田务成、许文端打球，军将苏佐明、王嘉宪、石定宽等二十八人饮酒。帝方酣，入室埂衣，殿上烛忽灭，刘克明等同谋害帝，即时殂于室内，时年十八。群臣上谥曰睿武昭愍孝皇帝，庙号敬宗。大和元年七月十三日葬于庄陵。
<BR>
　　史臣曰：古人谓尧无子，舜无父，言其贤不肖之相远也。以文惠骄诞之性，继之以昭愍，固其宜也。而昭献、昭肃，英特不群，文足以纬邦家，武足以平祸乱。三子之操行顿异，其可道哉？宝历不群，国统几绝，天未降丧，幸赖裴度，复任弼谐。彼狡童兮，夫何足议！
<BR>
　　文宗元圣昭献孝皇帝讳昂，穆宗第二子，母曰贞献皇后萧氏。元和四年十月十日生。；长庆元年封江王。初名涵。宝历二年十二月八日，敬宗遇害，贼苏佐明等矫制立绛王勾当军国事。枢密使王守澄、中尉梁守谦率禁军讨贼，诛绛王，迎上于江邸。癸卯，见宰臣于阁内，下教处分军国事。甲辰，僧惟真、齐贤、正简，道士赵归真，并配流岭南，击球军将于登等六人令本军处置。宰臣百僚三上表劝进。乙巳，即位于宣政殿。丙午，上赴西宫成服。丁未，宰臣百僚上表请听政，三表，许之。道士纪处玄、杨冲虚，伎术人李元戢、王信等，并配流岭南。戊申，尊圣母为皇太后。己酉，敕凤翔、淮南先进女乐二十四人，并放归本道。庚戌，以正议大夫、尚书兵部侍郎、知制诰、充翰林学士、柱国、赐紫金鱼袋韦处厚为中书侍郎、同中书门下平章事。以翰林学士路随承旨，侍讲学士宋申锡充书诏学士。丙辰，以山南道节度使柳公绰为刑部尚书。丁己，为绛王举哀，废朝三日。庚申，诏：
<BR>
　　君天下者，莫尚乎崇澹泊，子困穷，遵道以端本，推诚而达下。故圣祖之诫，以慈俭为宝；大《易》明训，垂简易之文。未有上约而下不丰，欲寡而求不给。朕以眇薄，遭逢内难，刷君父之仇耻，摅亿兆之哀冤。而股肱大臣，群卿庶士，引义抗请，至于再三。以图宗社之安，以答华夷之望，俯从众欲，夙夜震兢。思所以克己复礼，修政安人，宵兴匪宁，旰食劳虑。夫俭过则酌之以礼，文胜则矫之以质。庶乎俗合太古，道洽生灵，仪刑家邦，以化天下。内庭宫人非职掌者，放三千人，任从所适。长春宫斛斗诸物，依前户部收管。鄠县、渼陂、凤翔府骆谷地还府县。教坊乐官、翰林待诏、伎术官并总监诸色职掌内冗员者共一千二百七十人，并宜停废。总监中一百二十四人先属诸军，并各归本司。余七百三人，勒纳牒身，放归本管。先供教坊衣粮一百分，厢家及诸司新加衣粮三千分，并宜停给。五方鹰鹞并解放。今年新宣附食度支衣粮小兒一百人，并停给。别诏宣索纂组雕镂不在常贡内者，并停。度支、盐铁、户部及州府百司应供宫禁年支一物已上，并准贞元元额为定。先造供禁中床榻以金筐瑟瑟宝钿者，悉宜停造。东头御马坊、球场，宜却还龙武军。其殿及亭子，所司毁拆，余舍赐本军。应行从处张陈，不得用花蜡结彩华饰。今年已来诸道所进音声女人，各赐束帛放还。城外坟墓先有开劚以备行幸处，宜晓示百姓，任其修塞。其大逆魁首苏佐明等二十八人，并已处斩，宗族籍没。妖妄僧惟贞、道士赵归真等或假于卜筮，或托以医方，疑众挟邪，已从流窜。其情非奸恶，迹涉诖误者，一切不问。凶徒既殄，寰宇伫康，载举令猷，用弘庶绩。布告中外，知朕意焉。
<BR>
　　帝在籓邸，知两朝之积弊，此时厘革，并出宸衷，士民相庆，喜理道之复兴矣。壬戌，以前江西观察使殷侑为大理卿。
<BR>
　　大和元年春正月癸亥朔。庚午，以御史中丞独孤朗为户部侍郎，以兵部尚书、权判左丞事段文昌为御史大夫。是夜，月掩毕大星。戊寅，以左散骑常侍李益为礼部尚书致仕，以京兆尹刘桂楚为栖管观察使。以前户部侍郎于敖为宣歙观察使，代崔群；以群为兵部尚书。癸未，以吏部侍郎庾承宣为京兆尹、兼御史大夫。丙申，复置两辅、六雄、十望、十紧三十四州别驾。其诸色在京及内外诸军使等职事，并不在挟名限。己亥，以右散骑常侍、集贤殿学士、判院事张政甫为工部尚书。辛丑，以前广州节度使崔植为户部尚书，以太子少师、分司东都李绛检校司空，兼太常卿。乙巳，御丹凤楼，大赦，改元大和。甲寅，敕诸道节度观察使去任日，宜具交割状，仍限新使到任一月分析闻奏，以凭0殿最。丙辰， 以华州刺史钱徽为尚书右丞，以前河阳节度使崔弘礼为华州镇国军使。己未，以太子少保分司萧俯为检校右仆射，兼礼部尚书。以虔州刺史韩约为安南都护。
<BR>
　　三月庚戌朔，右军中尉梁守谦请致仕，以枢密使王守澄代。戊寅，以前苏州刺史白居易为秘书监，仍赐金紫。壬午，幽州李载义奏故张弘靖判官家属凡一百九十人，并送赴阙。四月壬辰朔。癸巳，以太子少傅杨于陵守右仆射致仕，俸料全给。甲午，凤翔筑临汧城于汧阳县西北八十里。壬寅，毁升阳殿东放鸭亭；戊申，毁望仙门侧看楼十间：并敬宗所造也。以前亳州刺史张遵为邕管经略使。乙卯，以礼部尚书萧俯为太子少师分司。己未，忠武军节度使王沛卒。庚申，以太仆卿高瑀检校左散骑常侍，充忠武军节度。己巳，贬山南东道节度副使李续为涪州刺史，山南东道行军司马张又新为汀州刺史，李逢吉党也。
<BR>
　　五月壬戌朔。戊辰，诏：“元首股肱，君臣象类，义深同体，理在坦怀。夫任则不疑，疑则不任。然自魏、晋已降，参用霸制，虚议搜索，因习尚存。朕方推表大信，置人心腹，庶使诸侯方岳，鼓洽道化，夷貊飞走，暢泳治功。况吾台宰，又何间焉。自今已后，紫宸坐朝，众僚既退，宰臣复进奏事，其监搜宜停。”丙子，以天平军节度使、守司徒、同中书门下平章事乌重胤为横海军节度使；以前摄横海军节度副使、检校国子祭酒、侍御史李同捷检校左散骑常侍，兼兗州刺史，充兗海沂密等州节度使。就加魏博史宪诚同平章事。甲申，淮南节度、盐铁、转运等使王播来朝。丙戌夜，荧惑犯右执法。
<BR>
　　六月辛卯朔，敕文武常参官朝参不到，据料钱多少，每贯罚二十五文。癸巳，以淮南节度副大使、知节度事、管内营田观察处置临海监牧等使，兼诸道盐铁转运等使、银青光禄大夫、检校司空、同中书门下平章事、扬州大都督府长史、上柱国、太原县开国伯、食邑七百户王播可尚书左仆射、同中书门下平章事，依前充诸道盐铁转运使。以御史大夫段文昌代播为淮南节度使。丙申，左司郎中、兼侍御史知杂温造权知御史中丞。癸卯，诏：“元和、长庆中，皆因用兵，权以济事，所下制敕，难以通行。宜令尚书省取元和已来制敕，参详删定讫，送中书门下议定奏。”甲寅，以旱放系囚。七月辛酉朔。癸亥，太常卿李绛进封魏国公。李同捷除兗、海，不受诏，结幽镇谋叛。癸酉，葬敬宗于庄陵。辛巳，敕今年权于东都置举。徐州王智兴请全军讨李同捷。
<BR>
　　八月庚寅朔，以工部侍郎独孤朗为福建观察使，以太府卿裴弘泰为黔中经略使、观察使。左仆射致仕杨于陵让全给俸料，许之。庚子，诏削夺李同捷在身官爵，复以张茂宗为兗、海、沂、密节度使。辛丑，邠宁节度使高承简卒。壬寅，以刑部尚书柳公绰检校左仆射，充邠宁节度使。戊申，以谏议大夫张仲方为福建观察使。癸丑，前福建观察使独孤朗卒。
<BR>
　　九月庚申朔。癸亥，以左神军将军、知军事何文哲为鄜、坊、丹、延节度使。甲戌，以左神策军、知军事李泳为单于都护，充振武、麟胜节度使。丁丑，浙西观察使李德裕、浙东观察使元稹就加检校礼部尚书。壬午，桂管观察使刘栖楚卒。丙戌，以谏议大夫萧裕为桂管观察使。癸丑，兗州复置莱芜县。
<BR>
　　十一月己未朔。丙申，河中薛平奏虞乡县有白虎入灵峰观。天平、横海等军节度使、守司徒，同中书门下平章事乌童胤卒。庚辰，以保义军节度、晋慈等察处置等使李寰为横海军节度使。癸巳，以晋州、慈州复隶河中。癸巳，以左丞钱徽为华州刺史。丁酉，右金吾卫大将军王公亮为潭州刺史、湖南观察使。
<BR>
　　二年春正月戊午朔。壬申，以右散骑常侍孔戢为京兆尹。
<BR>
　　二月丁亥朔，以兵部侍郎王起为陕虢观察使，代韦弘景；以弘景为尚书左丞。乙己，以刑部侍郎卢元辅为兵部侍郎，秘书监白居易为刑部侍郎。庚戌，敕李绛所进则天太后删定《兆人本业》三卷，宜令所在州县写本散配乡村。
<BR>
　　三月丁巳朔，度支奏：“京兆府奉先县界卤池侧近百姓，取水柏柴烧灰煎盐，每一石灰得盐一十二斤一两，乱法甚于咸土，请行禁绝。今后犯者据灰计盐，一如两池盐法条例科断。”从之。辛巳，上御宣政殿亲试制策举人。以左散骑常侍冯宿、太常少卿贾餗、库部郎中庞严为考制策官。闰三月丙戌朔，内出水车样，令京兆府造水车，散给缘郑白渠百姓，以溉水田。
<BR>
　　夏四月丙辰朔。壬午，以邕管经略使王茂元为容管经略使。
<BR>
　　五月乙酉朔。丁巳，命中使于汉阳公主及诸公主第宣旨：“今后每遇对日，不得广插钗梳，不须著短窄衣服。乙未，以吏部侍郎丁公著为礼部尚书。庚子，敕：“应诸道进奉内库，四节及降诞进奉金花银器并纂组文缬杂物，并折充铤银及绫绢。其中有赐与所须，待五年后续有进止。”帝性恭俭，恶侈靡，庶人务敦本，故有是诏。帝与侍讲学士许康佐语及取蚺蛇胆，生剖其腹，为之恻然。乃诏度支曰：“每年供进蚺蛇胆四两，桂州一两、贺州二两、泉州一两，宜于数内减三两，桂、贺、泉三州轮次岁贡一两。”帝自撰集《尚书》中君臣事迹，命画工图于太液亭，朝夕观览焉。王廷凑出兵侵邻籓，欲挠王师，以援李同捷，昭义刘从谏请出军讨之。
<BR>
　　六月乙卯朔，晋王普薨，赠为悼怀太子。陈州水，害秋稼。癸亥，四方馆请赐印，其文以“中书省四方馆”为名。辛酉，以吏部尚书郑絪为太子少保。辛巳，以灵武节度使李进诚为邠宁节度使，以天德军使李文悦为灵武节度使。乙酉，以前邠宁节度使柳公绰检校左仆射，兼刑部尚书。甲辰，诏宰臣集三署四品已上常参官，议讨王廷凑可否。是夜，彗西出摄提南，长二尺。
<BR>
　　八月申寅朔。丁巳，以兵部侍郎卢元辅为华州镇国军使，以代钱徽；以徽为吏部尚书致仕。壬戌，京畿奉先等十七县水。
<BR>
　　九月甲申朔。丁亥，王智兴拔棣州。以新除横海军节度使李寰为夏州节度使。甲午，诏削夺王迁凑在身官爵，邻道接界随便进讨。以前夏州节度使傅良弼为横海军节度使。庚戌，安南军乱，逐都护韩约。
<BR>
　　冬十月癸丑朔。丁巳，罢扬州海陵监牧。以户部尚书崔植为华州刺史、镇国军使。丙寅，岭南节度使胡证卒。辛未，以江西观察使李宪为岭南节度使。癸酉，以尚书右仆射、同平章事窦易直检校左仆射、同平章事，充山南东道节度使、临汉监牧等使，代李逢吉；以逢吉为宣武军节度使，代令狐楚；以楚为户部尚书。以右丞沈传师为江西观察使。己卯，以河南尹王璠为右丞，以左散骑常侍冯宿为河南尹。
<BR>
　　十一月癸未朔。乙酉，以右金吾卫大将军李祐为横海军节度使，新除傅良弼赴镇，卒于陕州故也。甲辰，禁中巳时昭德寺火，直宣政殿之东，至午未间，北风起，火势益甚，至暮稍息。十二月壬子朔。乙丑，魏博行营都知兵马使亓志绍率所部兵马二万人谋叛，欲杀史宪诚父子。壬申，中书侍郎、同平章事韦处厚暴卒。戊寅，诏以兵部侍郎、知制诰、充翰林学士路随为中书侍郎、同平章事。
<BR>
　　三年春正月壬午朔。丙戌，亓志绍率兵回据永济县，其众分散入诸县邑。史宪诚告难，诏沧州行营兵士赴之。丁亥，京兆尹孔戢卒。庚寅，吏部尚书致仕钱徽卒。庚子，李听杀败亓志绍兵，志绍北走镇州。甲辰，以太常卿李绛检校司空，兼兴元尹、山南西道节度使。华州刺史、镇国军潼关防御使崔植卒。己酉，以前山南西道节度使王涯为太常卿。
<BR>
　　二月辛亥朔，以兵部尚书崔群为荆南节度使。甲寅，荆南节度使王潜卒。
<BR>
　　三月辛巳朔，以户部尚书令狐楚为东都留守。乙酉，敕兵戈未息，教坊每日祗候乐人宜权停。壬辰，易定节度使柳公济卒。以前东都留守崔从为户部尚书。
<BR>
　　夏四月庚午，王智兴奏部下将石雄摇扇军情，请行朝典，乃长流白州。
<BR>
　　五月己卯朔。甲申，柏耆斩李同捷于将陵，沧景平，李祐入沧州。丁亥，御兴安楼，受沧州所献。李祐送李同捷母、妻及男元达等赴阙，诏并宥之，令于湖南安置。贬沧德宣慰使、谏议大夫柏耆循州司户，宣慰判官、殿中侍御史沈亚之虔州南康尉，以擅入沧州取李同捷，诸镇所怒，奏论之也。丙申，横海军节度使李祐卒。以泾原节度使李岵为齐、德等州节度使，改名有裕。丁酉，以前义武军节度使傅毅为沧州刺史、横海军节度使。辛丑，以右金吾卫大将军张惟清检校司空，充泾原节度使；以左金吾卫大将军刘遵古为邠宁节度使。
<BR>
　　六月己酉朔。辛亥，以魏博节度使史宪诚检校司徒、兼侍中、河中尹，充河中晋绛节度使；以义成军节度使李听兼充魏博节度使；以魏博节度副使、检校工部尚书史孝章为相卫节度使。壬申，敕：“元和四年敕禁铅锡皆纳官，许人纠告，一钱赏百钱，此为太过。此后以铅锡钱交易者，一贯以下，州府常行杖决脊杖二十；十贯以下决六十，徒三年；过十贯已上，集众决杀。能纠告者，一贯赏钱五十文。”秋七月己卯朔。癸未，中使刘弘逸送史宪诚旌节自魏州还，称六月二十六日夜，魏博军乱，杀史宪诚，立大将何进滔为留后，其新节度使李听入城不得。乙丑，河中节度使薛平依前河中节度使。乙未，岭南节度使李宪卒。兵部侍郎卢元辅卒。丁酉，以京兆尹崔护为御史大夫、广南节度使。戊戌，以大理卿李谅为京兆尹。乙巳，以礼部尚书、翰林侍讲学士丁公著检校户部尚书，兼润州刺史，充浙江西道观察使；以前浙西观察使、检校礼部尚书李德裕为兵部侍郎。辛亥，魏博何进滔奏：准诏割相、卫三州，三军不受。壬子，诏以魏博衙内都知兵马使何进滔检校左散骑常侍，充魏博节度使。癸丑，以卫尉卿殷侑检校工部尚书，为齐德沧节度使。辛酉，京畿、奉先等九县旱，损田。播州流人卫中行卒，宋、亳水害稼。壬申，诏雪王廷凑，复官爵。甲戌，以吏部侍郎李宗闵同中书门下平章事。
<BR>
　　九月戊寅朔。辛巳，敕两军、诸司、内官不得著纱縠绫罗等衣服。帝性俭素，不喜华侈。驸马韦处仁戴夹罗巾，帝谓之曰：“比慕卿门地清素，以之选尚。如此巾服，从他诸戚为之。唯卿非所宜也。”壬辰，以兵部侍郎李德裕检校永部尚书，兼滑州刺史、义成军节度使。戊戌，以前睦州刺史陆亘为越州刺史、浙东观察使，代元稹；以稹为尚书左丞，代韦弘景；以弘景为礼部尚书。
<BR>
　　冬十月戊申朔。己酉，江西沈传师奏：皇帝诞月，请为僧尼起方等戒坛。诏曰：“不度僧尼，累有敕命。传师忝为籓守，合奉诏条，诱致愚妄，庸非理道，宜罚一月俸料。”丙辰，以前义成军节度使李听为太子少师。癸亥，以户部侍郎崔元略为户部尚书、判度支。以中书舍人韦辞为湖南观察使。
<BR>
　　十一月丁丑朔。庚辰，太子太傅郑絪卒。丙戌，敕前亳州刺史李繁于京兆府赐死。甲申，帝亲祀昊天上帝于南郊，礼毕，御丹凤门，大赦。节文禁止奇贡，云：“四方不得以新样织成非常之物为献，机杼纤丽若花丝布缭绫之类，并宜禁断。敕到一月，机杼一切焚弃。刺史分忧，得以专达。事有违法，观察使然后奏闻。”丙申，西川奏南诏蛮入寇。甲辰，王智兴来朝。乙巳，以智兴守太傅，依前平章事、武宁军节度使，进封雁门郡王。十二月丁未朔，南蛮逼戎州，遣使起荆南、鄂岳、襄邓、陈许等道兵赴援蜀川。以剑南东川节度使郭钊为西川节度使，仍权东川事。壬子，贬剑南西川节度使杜元颖为韶州刺史。遣中使杨文端赍诏赐南蛮王蒙丰佑。蛮军陷邛、雅等州。戊午，以右领军卫大将军董重质充神策西川行营都知兵马使。西川奏蛮军陷成都府。东川奏蛮军入梓州西郭门下营。又诏促诸镇兵救援西川。己丑，以东都留守令狐楚检校右仆射、天平军节度使，代崔弘礼为东都留守。丁卯，贬杜元颖循州司马。乙巳，郭钊奏蛮军抽退，遣使赐蛮帅蒙巅国信。辛未，以太子少师李听为邠宁节度使。癸酉，以中丞温造为右丞，吏部郎中宇文鼎为中丞。
<BR>
 <br>
<br>　　------------------<br>
　　<a href="https://ebooksir.github.io/"><font size="4">书大师<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="018.htm">后一页</A><BR>
<A HREF="016.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
</TR>
</table>
<div align="center">

</div>







</body>

<!-- Mirrored from www.ebooksir.github.io/shishu/jts/017.htm by HTTrack Website Copier/3.x [XR&CO'2007], Thu, 21 Mar 2013 05:27:10 GMT -->
</HTML>