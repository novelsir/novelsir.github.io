<html>

<!-- Mirrored from www.ebooksir.github.io/shishu/nqs/013.htm by HTTrack Website Copier/3.x [XR&CO'2007], Thu, 21 Mar 2013 05:16:35 GMT -->
<head>
<meta charset="utf-8">
<title>书大师_南齐书</title>
<link rel="stylesheet" href="images/wyt.css">

</head>

<table border="0" width="100%" cellspacing="0" cellpadding="0" background="../../41tf/bj1.gif">

<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">

</div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=85%></div>
<div align=center><table width=85%>
   <tr><td align=right style="font-size:12pt; color: #079912; letter-spacing: 1px; line-height: 25px;">卷十三&nbsp;&nbsp;志第五&nbsp;&nbsp;天文下

</span></td></tr></table></div><p>
<div align="center"><center>
<table border="0" width="85%">
  <tr>
    <td style="font-size:12pt; line-height: 150%;"><br>
<br>　　史臣曰：天文设象，宜备内外两宫。但灾之所躔，不必遍行景纬，五星精晷与
二曜而为七，妖祥是主，历数攸司，盖有殊于列宿也。若北辰不移，据在杠轴，众
星动流，实系天体，五星从伏，非关二义，故徐显思以五星为非星，虞喜论之详矣。
<br>
<br>　　五星相犯列宿杂灾
<br>
<br>　　建元元年八月辛亥，太白犯轩辕大星。
<br>
<br>　　九月癸丑，太白从行于轸犯填星。
<br>
<br>　　二年六月丙子，太白昼见。
<br>
<br>　　四年二月丙戌，太白昼见在午上。
<br>
<br>　　六月辛卯，太白昼见午上。庚子，太白入东井，无所犯。七月己未，太白有光
影。八月戊子，太白从轩辕犯女主星。甲辰，太白从行犯轩辕少民星。九月己卯，
太白从行犯太微西蕃上将。辛酉，太白从行入太微，在右执法星西北一尺。戊辰，
太白从行犯太微左执法。
<br>
<br>　　十二月壬子，太白从行犯填星，在氐度。丙辰，太白从行犯房北头第一星。丁
卯，太白犯楗闭星。
<br>
<br>　　永明元年六月己酉，太白行犯太微上将星。辛酉，太白行犯太微左执法。
<br>
<br>　　八月甲申，太白犯南斗第四星。九月乙酉，太白犯南斗第三星。壬辰，太白、
荧惑合同在南斗度。十月丁卯，太白犯哭星。
<br>
<br>　　二年正月戊戌，太白昼见当午上。
<br>
<br>　　三月甲戌，太白从行入羽林。四月丙申，太白从行犯东井钺星。六月戊辰，太
白、荧惑合同在舆鬼度。己巳，太白从行舆鬼度犯岁星。
<br>
<br>　　三年四月丁未，太白昼见。癸亥，太白昼见当午上。
<br>
<br>　　五月戊子，太白犯少民星。八月丁巳，太白昼见当午上。
<br>
<br>　　十一月壬申，太白从行入氐。十二月己酉，太白填星合在箕度。
<br>
<br>　　四年九月壬辰，太白昼见当午。丙午，太白犯南斗。
<br>
<br>　　十一月庚子，太白入羽林，又犯天关。
<br>
<br>　　五年五月丁酉，太白昼见当午上。庚子，太白三犯毕左股第一星西南一尺。
<br>
<br>　　六月甲戌，太白犯东井北辕第三星，在西一尺。八月甲寅，太白从行入轩辕，
在女主星东北一尺二寸，不为犯。戊辰，太白从在太微西蕃上将星西南五寸。辛巳，
太白从在太微左执法星西北四寸。
<br>
<br>　　六年四月辛酉，太白从在荧惑北三寸，为犯，并在东井度。
<br>
<br>　　五月癸卯，太白昼见当午上。六月己巳，太白从在太微西蕃右执法星东南四寸，
为犯。七月癸巳，太白在氐角星东北一尺，为犯。八月乙亥，太白从行在房南第二
左股次将星西南一尺，为犯。闰八月甲午，太白昼见当午。
<br>
<br>　　十一月戊午，太白从在岁星西北四尺，同在尾度。又在荧惑东北六尺五寸，在
心度，合宿。十二月壬寅，太白从行在填星西南二尺五寸斗度。
<br>
<br>　　七年二月辛巳，太白从行入羽林。
<br>
<br>　　十月癸酉，太白在岁星南，相去一尺六寸，从在箕度为合。
<br>
<br>　　十一月丁卯，太白从行入午林。
<br>
<br>　　八年正月丁未，太白昼见当午上。
<br>
<br>　　六月戊子，太白从行入东井。己丑，太白昼见当午。八月庚辰，太白从在轩辕
女主星南七尺，为犯。九月丙申，太白从行在太微西蕃上将星西南一尺，为犯。丁
未，太白从行入太微。辛酉，太白从行在进贤西五寸，为犯。十月乙亥，太白从行
在亢南第二星西南一尺，为犯。甲申，太白从行入氐。
<br>
<br>　　十一月戊戌，太白从行在房北头第二星东北一寸，又在楗闭星西南七寸，并为
犯。又在荧惑西北二尺，为合宿。癸卯，太白从行在荧惑东北一尺，为犯。
<br>
<br>　　九年四月癸未，太白从历，夕见西方，从疾参宿一度。比来多阴，至己丑开除，
已见在日北，当西北维上，薄昏不见宿星，则为先历而见。
<br>
<br>　　六月丙子，太白昼见当午上。七月辛卯，太白从行入太微，在西蕃上将星北四
寸，为犯。九月乙亥，太白从行在南斗第四星北二寸，为犯。丁卯，太白在南斗第
三星西一寸，为犯。
<br>
<br>　　十年二月甲辰，太白从行入羽林。
<br>
<br>　　五月辛巳，太白从行入东井，在轩辕西第一星东六寸，为犯。七月乙丑，太白
从行在轩辕大星东八寸，为犯。
<br>
<br>　　十一年正月戊辰，太白从行在岁星西北六寸，为犯，在奎度。
<br>
<br>　　二月丁丑，太白从行东井北辕西头第一星东北一尺，为犯。四月戊子，太白在
五诸侯东第二星西北六寸，为犯。辛丑，太白从行入舆鬼，在东北星西南四寸，为
犯。五月戊午，太白昼见当午，名为经天。癸亥，太白从行入轩辕大星北一尺二寸，
无所犯。九月己酉，太白昼见当午上。十月丙戌，太白行在进贤星西南四寸，为犯。
十一月戊戌，太白从行入氐。丁卯，太白从行在楗闭星西北六寸，为犯。
<br>
<br>　　十二月壬辰，太白从行在南斗第六星东南一尺，为犯。辛丑，太白从行在西建
东星西南一尺，为犯。
<br>
<br>　　建元元年五月己未，荧惑犯太微西蕃上将，又犯东蕃上将。
<br>
<br>　　二年十月辛酉，荧惑守太微。
<br>
<br>　　四年六月戊子，荧惑从行入东井，无所犯。戊戌，荧惑在东井度，形色小而黄
黑不明。丁丑，荧惑、太白同在东井度。
<br>
<br>　　七月甲戌，荧惑从行入舆鬼，犯积尸。十月癸未，荧惑从行犯太微西蕃上将星。
丙戌，荧惑从入太微。
<br>
<br>　　十一月丙辰，荧惑从行在太微，犯右执法。
<br>
<br>　　永明元年正月己亥，荧惑逆犯上相。辛亥，荧惑守角。庚子，荧惑逆入太微。
<br>
<br>　　三月丁卯，荧惑守太白。六月戊申，荧惑从犯亢。己巳，荧惑从行犯氐东南星。
七月戊寅，荧惑、填星同在氐度。丁亥，荧惑行犯房北头第二星。八月乙丑，荧惑
从行犯天江。甲戌，荧惑犯南斗第五星。
<br>
<br>　　十一月丙申，荧惑入羽林。
<br>
<br>　　二年八月庚午，荧惑犯太微西蕃上将。癸未，荧惑犯太微右执法。丁酉，荧惑
犯太微右执法。
<br>
<br>　　十月庚申，荧惑犯进贤。
<br>
<br>　　十一月壬辰，荧惑犯亢南第二星。丙申，荧惑犯亢南星。十二月乙卯，荧惑入
氐。
<br>
<br>　　三年二月乙卯，荧惑在房北头第一星西北一尺，徘徊守房。
<br>
<br>　　四月戊戌，荧惑犯。六月乙亥，荧惑犯房。癸亥，荧惑犯天江南头第二星。八
月丁巳，荧惑犯南斗第五星。
<br>
<br>　　十一月丙戌，荧惑从行入羽林。
<br>
<br>　　四年八月戊辰，荧惑入太微。癸酉，荧惑犯太微右执法。戊子，荧惑在太微。
<br>
<br>　　九月戊申，荧惑犯岁星。己酉，荧惑犯岁星，芒角相接。十月丁丑，荧惑犯亢
南头第一星。
<br>
<br>　　十一月庚寅，荧惑犯氐西南星。十二月己未，荧惑犯房北头第一星。庚申，荧
惑入房北犯钩钤星。
<br>
<br>　　五年二月乙亥，荧惑、填星同在南斗度，为合宿。
<br>
<br>　　九月乙未，荧惑从行在哭星东，相去半寸。
<br>
<br>　　六年四月癸丑，荧惑伏在参度，去太白二尺五寸，辰星去太白五尺三寸，为合
宿。甲戌，荧惑在辰星东南二尺五寸，俱从行，入东井旷中，无所犯。闰四月丁丑，
荧惑从行在氐西南星北七寸，为犯。己卯，荧惑从行入氐，无所犯。乙巳，荧惑从
行在房北头第一上将右骖星南六寸，为犯。又在钩钤星西北五寸。
<br>
<br>　　十一月丙寅，荧惑从行在岁星西，相去四尺，同在尾度，为合宿。
<br>
<br>　　七年二月丙子，荧惑从行在填星西，相去二尺，同在牵牛度，为合宿。
<br>
<br>　　三月戊午，荧惑从在泣星西北七寸。戊辰，荧惑从行入羽林。八月戊戌，荧惑
逆入羽林。九月乙丑，荧惑入羽林，成句己。
<br>
<br>　　八年四月丙申，荧惑从行入舆鬼，在西北星东南二寸，为犯。
<br>
<br>　　十月乙亥，荧惑入氐。
<br>
<br>　　十一月乙未，荧惑从入北落门，在第一星东南，去钩钤三寸，为犯。
<br>
<br>　　九年三月甲午，荧惑从在填星东七寸，在岁星南六寸，同在虚度，为犯，为合
宿。
<br>
<br>　　四月癸亥，荧惑从行入羽林。闰七月辛酉，荧惑从行在毕左股星西北一寸，为
犯。八月十四日，荧惑应伏在昴三度，前先历在毕度，二十一日始逆行北转，垂及
玄冬荧惑囚死之时，而形色渐大于常。
<br>
<br>　　十年二月庚子，荧惑从入东井北辕西头第一星西二寸，为犯。
<br>
<br>　　三月癸未，荧惑从行在舆鬼西北七寸，为犯。乙酉，荧惑从行入舆鬼。六月壬
寅，荧惑从行入太微。
<br>
<br>　　十一年二月庚戌，荧惑从在填星西北六寸，为犯，同在营室。
<br>
<br>　　五月戊午，荧惑从行在岁星西南六寸，为犯，同在娄度。八月辛巳，荧惑从行
入东井，在南辕西第一星东北一尺四寸。
<br>
<br>　　十一月丁巳，荧惑逆行在五诸侯东星北四寸，为犯。
<br>
<br>　　隆昌元年三月乙丑，荧惑从行入舆鬼西北星东一寸，为犯。癸酉，荧惑从行在
舆鬼积尸星东北七寸，为犯。闰三月甲寅，荧惑从入轩辕。
<br>
<br>　　五月丁酉，荧惑从入太微，在右执法北二寸，为犯。
<br>
<br>　　建元四年正月己卯，岁星、太白俱从行，同在娄度为合宿。
<br>
<br>　　六月丁酉，岁星昼见。
<br>
<br>　　永明元年五月甲午，岁星入东井。
<br>
<br>　　七月壬午，岁星昼见。
<br>
<br>　　三年五月丙子，岁星与太白合。
<br>
<br>　　六月辛丑，岁星与辰星合。十月己巳，岁星从入太微。
<br>
<br>　　十一月甲子，岁星从入太微，犯右执法。
<br>
<br>　　四年闰二月丙辰，岁星犯太微上将。
<br>
<br>　　三月庚申，岁星犯太微上将。四月己未，岁星犯右执法。八月乙巳，岁星犯进
贤，又与荧惑于轸度合宿。
<br>
<br>　　五年二月癸卯，岁星犯进贤。
<br>
<br>　　六月甲子，岁星昼见在轸度。十月己未，岁星从在氐西南星北七寸，又辰星从
入氐，在岁星西四尺五寸，又太白从在辰星东，相去一尺，同在氐度，三星为合宿。
<br>
<br>　　十二月甲戌，岁星昼见。
<br>
<br>　　六年三月甲申，岁星逆行入氐宿。
<br>
<br>　　六月丙寅，岁星昼见在氐度。
<br>
<br>　　八年三月庚申，岁星守牵牛。
<br>
<br>　　九年二月壬午，岁星从在填星西七寸，同在虚度为合宿。闰七月辛酉，岁星在
泣星北五寸，为犯，又守填星。
<br>
<br>　　九月辛卯，在泣星西一尺五寸，为合宿。
<br>
<br>　　永明元年六月，辰星从行入太微，在太白西北一尺。
<br>
<br>　　二年八月甲寅，辰星于翼犯太白。
<br>
<br>　　九年六月丙子，辰星随太白于西方，在七星度，相去一尺四寸，为合宿。
<br>
<br>　　十一年九月丙辰，辰星依历应夕见西方亢宿一度，至九月八日不见。
<br>
<br>　　隆昌元年正月丙戌，辰星见危度，在太白北一尺，为犯。
<br>
<br>　　建元三年十月癸丑，填星逆行守氐。
<br>
<br>　　四年七月戊辰，填星从行入氐。
<br>
<br>　　永明元年正月庚寅，填星守房心。
<br>
<br>　　三月甲子，填星逆行犯西咸星。
<br>
<br>　　二年二月戊辰，填星犯东咸星。
<br>
<br>　　四年十二月辛巳，填星犯建星。
<br>
<br>　　七年十二月戊辰，填星在须女度，又辰星从在填星西南一尺一寸，为合宿。
<br>
<br>　　八年三月庚申，填星守哭星。
<br>
<br>　　九年七月庚戌，填星逆在泣西星东北七寸，为犯。
<br>
<br>　　十月甲午，填星从行在泣星西北五寸，为犯。
<br>
<br>　　流星灾
<br>
<br>　　建元元年十月癸酉，有流星大如三升塸，色白，尾长五丈，从南河东北二尺出，
北行历舆鬼西过，未至轩辕后星而没；没后余中央，曲如车轮，俄顷化为白云，久
乃灭。流星自下而升，名曰飞星。
<br>
<br>　　三年十月丙午，有流星大如月，赤白色，尾长七丈，西北行入紫宫中，光照墙
垣。
<br>
<br>　　四年正月辛未，有流星大如三升塸，赤色，从北极第二星北一尺出，北行一丈
而没。
<br>
<br>　　九月壬子，流星如鹅卵，从柳北出，入轩辕。又一枚如瓜大，出西行没空中。
<br>
<br>　　永明元年六月己酉，有流星如二升碗，从紫宫出，南行没氐。
<br>
<br>　　二年三月庚辰，有流星如二升碗，从天市中出，南行在心后。
<br>
<br>　　四年二月乙丑，有流星大如一升器。戊辰，有流星大如五升器。
<br>
<br>　　四月丁卯，有流星大如一升器，从南斗东北出，西行经斗入氐。六月丙戌，有
流星大如鸭卵，从匏瓜南出，至虚而入。八月辛未，有流星大如三升塸，从觜星南
出，西南行入天濛没。
<br>
<br>　　十一月戊寅，有流星大如二升塸，白色，从亢东北出，行入天市。十二月丁巳，
有流星大如三升碗，白色，从天市帝座出，东北行一丈而没。
<br>
<br>　　五年六月辛未，有流星大如三升器，没后有痕。
<br>
<br>　　九月丙申，有流星大如四升器，白色，有光照地。
<br>
<br>　　十二月甲子，西北有流星大如鸭卵，黄白色，尾长六尺，西南行一丈余没。
<br>
<br>　　六年三月癸酉，有流星大如鸭卵，赤色，无尾。四月丙辰，北面有流星大如二
升器，白色，北行六尺而没。
<br>
<br>　　七月癸巳，有流星大如鹅卵，白色，从匏瓜南出，西南行一丈没空中。须臾，
又有流星大如五升器，白色，从北河南出，东北行一丈三尺没空中。十月戊寅，南
面有流星，大如鸡卵，赤色，在东南行没，没后如连珠。
<br>
<br>　　十二月壬寅，有流星大如鹅卵，黄白色，尾长三丈，有光，没后有痕从梗河出，
西行一丈许，没空中。
<br>
<br>　　七年正月甲寅，有流星如五升器，白色，尾长四尺，从坐旗星出，西行入五车
而过，没空中。
<br>
<br>　　六月丁丑，流星大如二升器，黄赤色，有光，尾长六尺许，从亢南出，西行入
翼中而没，没后如连珠。十月乙丑，有流星如三升器，赤黄色，尾长六尺，出紫宫
内北极星，东南行三丈没空中。壬辰，流星如三升器，白色，有光，从五车北出，
行入紫宫，抵北极第一第二星而过，落空中，尾如连珠，仍有音响似雷。太史奏名
曰“天狗”。
<br>
<br>　　八年四月癸巳，有流星如二升器，黄白色，有光，从心星南一尺许出，南行二
丈没，没后如连珠。丁巳，流星如鹅卵，白色，长五丈许，从角星东北二尺出，西
北行没太微西蕃上将星间。
<br>
<br>　　六月癸未，有流星如鸭卵，赤色，从紫宫中出，西南行未至大角五尺许没。七
月戊申，有流星如五升器，赤白色，长七尺，东南行二丈，没空中。十月乙亥，有
流星如鹅卵，白色，从紫宫中出，西北行三丈许，没空中。
<br>
<br>　　十一月乙未，有流星如鹅卵，赤白色，有光无尾，从氐北一丈出，南行入氐中
没。辛丑，流星如鹅卵，白色，从参伐出，南行一丈没空中。又有一流星大如三升
器，白色，从轸中出，东南行入娄中没。
<br>
<br>　　九年五月庚子，有流星如鸡子，白色无尾，从紫宫里黄帝座星西二尺出，南行
一丈没空中。丁未，流星如李子，白色无尾，从奎东北大星东二尺出，东北行至天
将军而没。戊申，流星如鹅卵，黄白色，尾长二丈，从箕星东一尺出，南行四丈没。
<br>
<br>　　七月乙卯，西南有流星大如二升器，白色无尾，西南行一丈余没。戊午，有流
星如二升器，黄白色，有光从天江星西出，东北经天入参中而没，没后如连珠。闰
七月戊辰，流星如鹅卵，赤色，尾长二尺，从文昌西行入紫宫没。己巳，西南有流
星如二升器，白色，西南行一丈没。九月戊子，有流星大如鸡卵，白色，从少微星
北头出，东行入太微，抵帝座星而过，未至东蕃次相一尺没，如散珠。
<br>
<br>　　十年正月甲戌，有流星如五升器，白色，从氐中出，东南行经房道过，从心星
南二尺没。
<br>
<br>　　三月癸未，有流星如鸡卵，青白色，尾长四尺，从牵牛南八寸出，南行一丈没
空中。
<br>
<br>　　十一年二月壬寅，东北有流星如一升器，白色，无尾，北行三丈而没。
<br>
<br>　　四月丙申，有流星如三升器，白色，有光，尾长一丈许，从箕星东北一尺出，
行二丈许入斗度，没空中，临没如连珠。五月壬申，有流星大如鸡子，黄白色，从
太微端门出，无所犯，西南行一丈许没，没后有痕。七月辛酉，有流星如鸡子，赤
色，无尾，从氐中出，西行一丈五尺没空中。戊寅，有流星如鸡卵，黄白色，从紫
宫东蕃内出，东北行一丈五尺，至北极第五星西北四尺没。九月乙酉，有流星如鸭
卵，黄白色，从娄南一尺出，东行二丈没。
<br>
<br>　　十二月己丑，西南有流星如三升器，黄赤色，无尾，西南行三丈许没，散如遗
火。
<br>
<br>　　永元三年夜，天开黄色明照，须臾有物，绛色，如小瓮，渐渐大如仓廪，声隆
隆如雷，坠太湖中，野雉皆雊，世人呼为“木殃”。史臣案：《春秋纬》：“天狗
如大奔星，有声，望之如火，见则四方相射。”汉史云：“西北有三大星，如日状，
名曰天狗。天狗出则人相食。”《天官》云：“天狗状如大奔星。”又云：“如大
流星，色黄，有声。其止地类狗所坠。望之如火光，炎炎冲天，其上锐，其下圆，
如数顷田。见则流血千里，破军杀将。”汉史又云：“昭明下为天狗，所下兵起血
流。”昭明，星也。《洛书》云：“昭明见而霸者出。”《运斗枢》云：“昭明有
芒角，兵徵也。”《河图》云：“太白散为天狗。”汉史又云：“有星出，其状赤
白有光，即为天狗，其下小无足，所下国易政。”众说不同，未详孰是。推乱亡之
运，此其必天狗乎？
<br>
<br>　　老人星
<br>
<br>　　建元元年十一月戊辰，老人星见南方丙上。八月癸卯，祠老人星。
<br>
<br>　　永明三年八月丁酉，老人星见南方丙上。
<br>
<br>　　六年八月壬戌，老人星见南方丙上。
<br>
<br>　　七年七月壬戌，老人星见南方丙上。
<br>
<br>　　九年闰七月戊寅，老人星见南方丙上。
<br>
<br>　　十年八月乙酉，老人星见。
<br>
<br>　　十一年九月丙寅，老人星见南方丙上。
<br>
<br>　　白虹云气
<br>
<br>　　建元四年二月辛卯，白虹贯日。
<br>
<br>　　永明十年七月癸酉，西方有白虹，须臾灭。
<br>
<br>　　十一年九月甲午，西方有白虹，南头指申，北头指戌上，久久消灭。
<br>
<br>　　建元四年二月辛卯，黑气大小二枚，东至卯，西至酉，广五丈，久久消灭。
<br>
<br>　　永明二年四月丁未，北斗第六第七星间有一白气。
<br>
<br>　　四年正月辛未，黄白气长丈五尺许，入太微。
<br>
<br>　　永明四年正月癸未，南面有阵云一丈许。
<br>
<br>　　五年四月己巳，有云色黑，广五尺，东头指丑，西头指酉，并至地。
<br>
<br>　　十一月乙巳，东南有阵云高一丈，北至卯，东南至巳，久久散没。
<br>
<br>　　六年二月癸亥，东西有一梗云，半天，曲向西，苍白色。
<br>
<br>　　三月庚辰，南面有梗云，黑色，广六寸。
<br>
<br>　　七年十月辛未，有梗云，苍黑色，东头至寅，西头指酉，广三尺，贯紫宫，久
久消漫。
<br>
<br>　　八年十一月乙未，有梗云，黑色，六尺许，东头至卯，西头至酉，久久散漫。
<br>
<br>　　十二月庚辰，南面有阵云，黑色，高一丈许，东头至巳，西头至未，久久散漫。
<br>
<br>　　十一年七月丙辰，东面有梗云，苍白色，广二尺三寸，南头指巳至地，北头指
子至地，久久渐散漫。
<br>
<br>　　赞曰：阳精火镜，阴灵水存。有禀有射，代为明昏。垂光满盖，列景周浑。具
位臣辅，备象街门。灾生霣薄，祟起飞奔。弗忘人惧，瑜瑕辩论。若任天道，灶亦
多言。


</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="014.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='https://ebooksir.github.io/shishu/nqs/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="https://ebooksir.github.io/"><span style="font-size: 11.5pt">书大师(<font face="华文新魏">ebooksir.github.io</font>)</span></a>
</td></tr></table>
</center></div>
<div align="center">

</div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>

<!-- Mirrored from www.ebooksir.github.io/shishu/nqs/013.htm by HTTrack Website Copier/3.x [XR&CO'2007], Thu, 21 Mar 2013 05:16:36 GMT -->
</html>
