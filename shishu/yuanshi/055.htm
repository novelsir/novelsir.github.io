<HTML>
<!-- Mirrored from www.my285.com/shishu/yuanshi/055.htm by HTTrack Website Copier/3.x [XR&CO'2007], Thu, 21 Mar 2013 05:46:58 GMT -->
<HEAD><meta charset="utf-8"><TITLE>元史_志第七　历四</TITLE>
<META NAME="keywords" CONTENT="宋濂 元史 志第七　历四">
<META NAME="description" CONTENT="宋濂 - 元史 - 志第七　历四">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>



</td></tr></table>

<div align="center">

</div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="056.htm">后一页</A><BR>
<A HREF="054.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>志第七　历四</B></center></FONT>
<hr color="#EE9B73" size="1" width="94%">
<BR>
<BR>
　　○授时历经下
<BR>
<BR>
　　步中星第五
<BR>
<BR>
　　大都北极，出地四十度太强。
<BR>
<BR>
　　冬至，去极一百一十五度二十一分七十三秒。
<BR>
<BR>
　　夏至，去极六十七度四十一分一十三秒。
<BR>
<BR>
　　冬至昼，夏至夜，三千八百一十五分九十二秒。
<BR>
<BR>
　　夏至昼，冬至夜，六千一百八十四分八秒。
<BR>
<BR>
　　昏明，二百五十分。
<BR>
<BR>
　　黄道出入赤道内外去极度及半昼夜分
<BR>
<BR>
　　表略
<BR>
<BR>
　　求每日黄道出入赤道内外去极度
<BR>
<BR>
　　置所求日晨前夜半黄道积度，满半岁周，去之，在象限已下，为初限；已上，复减半岁周，余为入末限；满积度，去之，余以其段内外差乘之，百约之，所得，用减内外度，为出入赤道内外度；内减外加象限，即所求去极度及分秒。
<BR>
<BR>
　　求每日半昼夜及日出入晨昏分
<BR>
<BR>
　　置所求入初末限，满积度，去之，余以昼夜差乘之，百约之，所得，加减其段半昼夜分，为所求日半昼夜分；　　前多后少为减，前少后多为加。以半夜分便为日出分，用减日周，余为日入分；以昏明分减日出分，余为晨分；加日入分，为昏分。
<BR>
<BR>
　　求昼夜刻及日出入辰刻
<BR>
<BR>
　　置半夜分，倍之，百约，为夜刻；以减百刻，余为昼刻；以日出入分依发敛求之，即得所求辰刻。
<BR>
<BR>
　　求更点率
<BR>
<BR>
　　置晨分，倍之，五约，为更率；又五约更率，为点率。
<BR>
<BR>
　　求更点所在辰刻
<BR>
<BR>
　　置所求更点数，以更点率乘之，加其日昏分，依发敛求之，即得所求辰刻。
<BR>
<BR>
　　求距中度及更差度
<BR>
<BR>
　　置半日周，以其日晨分减之，余为距中分；以三百六十六度二十五分七十五秒乘之，如日周而一，所得，为距中度；用减一百八十三度一十二分八十七秒半，倍之，五除，为更差度及分。
<BR>
<BR>
　　求昏明五更中星
<BR>
<BR>
　　置距中度，以其日午中赤道日度加而命之，即昏中星所临宿次，命为初更中星；以更差度累加之，满赤道宿次去之，为逐更及晓中星宿度及分秒。其九服所在昼夜刻分及中星诸率，并准随处北极出地度数推之。已上诸率，与晷漏所推自相符契。
<BR>
<BR>
　　求九服所在漏刻
<BR>
<BR>
　　各于所在以仪测验，或下水漏，以定其处冬至或夏至夜刻，与五十刻相减，余为至差刻。置所求日黄道，去赤道内外度及分，以至差刻乘之，进一位，如二百三十九而一，所得内减外加五十刻，即所求夜刻；以减百刻，余为昼刻。其日出入辰刻及更点等率，依术求之。
<BR>
<BR>
　　步交会第六
<BR>
<BR>
　　交终分，二十七万二千一百二十二分二十四秒。
<BR>
<BR>
　　交终，二十七日二千一百二十二分二十四秒。
<BR>
<BR>
　　交中，十三日六千六十一分一十二秒。
<BR>
<BR>
　　交差，二日三千一百八十三分六十九秒。
<BR>
<BR>
　　交望，十四日七千六百五十二分九十六秒半。
<BR>
<BR>
　　交应，二十六万一百八十七分八十六秒。
<BR>
<BR>
　　交终，三百六十三度七十九分三十四秒。
<BR>
<BR>
　　交中，一百八十一度八十九分六十七秒。
<BR>
<BR>
　　正交，三百五十七度六十四分。
<BR>
<BR>
　　中交，一百八十八度五分。
<BR>
<BR>
　　日食阳历限，六度。　　　　定法，六十。
<BR>
<BR>
　　阴历限，八度。　　　　　　定法，八十。
<BR>
<BR>
　　月食限，十三度五分。　　　定法，八十七。
<BR>
<BR>
　　推天正经朔入交
<BR>
<BR>
　　置中积，加交应，减闰余，满交终分，去之；不尽，以日周约之为日，不满为分秒，即天正经朔入交泛日及分秒。　　上考者，中积内加所求闰余，减交应，满交终去之，不尽，以减交终，余如上。
<BR>
<BR>
　　求次朔望入交
<BR>
<BR>
　　置天正经朔入交泛日及分秒，以交望累加之，满交终日，去之，即为次朔望入交泛日及分秒。
<BR>
<BR>
　　求定朔望及每日夜半入交
<BR>
<BR>
　　各置入交泛日及分秒，减去经朔望小余，即为定朔望夜半入交。若定日有增损者，亦如之。否则因经为定，大月加二日，小月加一日，余皆加七千八百七十七分七十六秒，即次朔夜半入交；累加一日，满交终日，去之，即每日夜半入交泛日及分秒。
<BR>
<BR>
　　求定朔望加时入交
<BR>
<BR>
　　置经朔望入交泛日及分秒，以定朔望加减差加减之，即定朔望加时入交日及分秒。
<BR>
<BR>
　　求交常交定度
<BR>
<BR>
　　置经朔望入交泛日及分秒，以月平行度乘之，为交常度；以盈缩差盈加缩减之，为交定度。
<BR>
<BR>
　　求日月食甚定分
<BR>
<BR>
　　日食：视定朔分在半日周已下，去减半周，为中前；已上，减去半周，为中后；与半周相减、相乘，退二位，如九十六而一，为时差；中前以减，中后以加，皆加减定朔分，为食甚定分；以中前后分各加时差，为距午定分。
<BR>
<BR>
　　月食：视定望分在日周四分之一已下，为卯前；已上，覆减半周，为卯后；在四分之三已下，减去半周，为酉前；已上，覆减日周，为酉后。以卯酉前后分自乘，退二位，如四百七十八而一，为时差；子前以减，子后以加，皆加减定望分，为食甚定分；各依发敛求之，即食甚辰刻。
<BR>
<BR>
　　求日月食甚入盈缩历及日行定度
<BR>
<BR>
　　置经朔望入盈缩历日及分，以食甚日及定分加之，以经朔望日及分减之，即为食甚入盈缩历；依日躔术求盈缩差，盈加缩减之，为食甚入盈缩历定度。
<BR>
<BR>
　　求南北差
<BR>
<BR>
　　视日食甚入盈缩历定度，在象限已下，为初限；已上，用减半岁周，为末限；以初末限度自相乘，如一千八百七十而一，为度，不满，退除为分秒；用减四度四十六分，余为南北泛差；以距午定分乘之，以半昼分除之，所得，以减泛差，为定差。泛差不及减者，反减之为定差，应加者减之，应减者加之。在盈初缩末者，交前阴历减，阳历加，交后阴历加，阳历减；在缩初盈末者，交前阴历加，阳历减，交后阴历减，阳历加。
<BR>
<BR>
　　求东西差
<BR>
<BR>
　　视日食甚入盈缩历定度，与半岁周相减相乘，如一千八百七十而一，为度，不满，退除为分秒，为东西泛差；以距午定分乘之，以日周四分之一除之，为定差。若在泛差已上者，倍泛差减之，余为定差，依其加减。在盈中前者，交前阴历减，阳历加；交后阴历加，阳历减；中后者，交前阴历加，阳历减；交后阴历减，阳历加。在缩中前者，交前阴历加，阳历减；交后阴历减，阳历加；中后者，交前阴历减，阳历加；交后阴历加，阳历减。
<BR>
<BR>
　　求日食正交中交限度
<BR>
<BR>
　　置正交、中交度，以南北东西差加减之，为正交、中交限度及分秒。
<BR>
<BR>
　　求日食入阴阳历去交前后度
<BR>
<BR>
　　视交定度，在中交限已下，以减中交限，为阳历交前度；已上，减去中交限，为阴历交后度；在正交限已下，以减正交限，为阴历交前度；已上，减去正交限，为阳历交后度。
<BR>
<BR>
　　求月食入阴阳历去交前后度
<BR>
<BR>
　　视交定度，在交中度已下，为阳历；已上，减去交中，为阴历。视入阴阳历，在后准十五度半已下，为交后度；前准一百六十六度三十九分六十八秒已上，覆减交中，余为交前度及分。
<BR>
<BR>
　　求日食分秒
<BR>
<BR>
　　视去交前后度，各减阴阳历食限，不及减者不食。　　余如定法而一，各为日食之分秒。
<BR>
<BR>
　　求月食分秒
<BR>
<BR>
　　视去交前后度，　　不用南北东西差者。用减食限，不及减者不食。　　余如定法而一，为月食之分秒。
<BR>
<BR>
　　求日食定用及三限辰刻
<BR>
<BR>
　　置日食分秒，与二十分相减、相乘，平方开之，所得，以五千七百四十乘之，如入定限行度而一，为定用分；以减食甚定分，为初亏；加食甚定分，为复圆；依发敛求之，为日食三限辰刻。
<BR>
<BR>
　　求月食定用及三限五限辰刻
<BR>
<BR>
　　置月食分秒，与三十分相减、相乘，平方开之；所得，以五千七百四十乘之，如入定限行度而一，为定用分；以减食甚定分，为初亏；加食甚定分，为复圆；依发敛求之，即月食三限辰刻。
<BR>
<BR>
　　月食既者，以既内分与一十分相减、相乘，平方开之，所得，以五千七百四十乘之，如入定限行度而一，为既内分；用减定用分，为既外分；以定用分减食甚定分，为初亏；加既外，为食既；又加既内，为食甚；再加既内，为生光；复加既外，为复圆；依发敛求之，即月食五限辰刻。
<BR>
<BR>
　　求月食入更点
<BR>
<BR>
　　置食甚所入日晨分，倍之，五约，为更法；又五约更法，为点法。乃置初末诸分，昏分已上，减去昏分，晨分已下，加晨分，以更法除之，为更数；不满，以点法收之，为点数；其更点数，命初更初点算外，各得所入更点。
<BR>
<BR>
　　求日食所起
<BR>
<BR>
　　食在阳历，初起西南，甚于正南，复于东南；食在阴历，初起西北，甚于正北，复于东北；食八分已上，初起正西，复于正东。此据午地而论之。
<BR>
<BR>
　　求月食所起
<BR>
<BR>
　　食在阳历，初起东北，甚于正北，复于西北；食在阴历，初起东南，甚于正南，复于西南；食八分已上，初起正东，复于正西。此亦据午地而论之。
<BR>
<BR>
　　求日月出入带食所见分数
<BR>
<BR>
　　视其日日出入分，在初亏已上、食甚已下者，为带食。各以食甚分与日出入分相减，余为带食差；以乘所食之分，满定用分而一，如月食既者，以既内分减带食差，余进一位，如既外分而一，所得，以减既分，即月带食出入所见之分；不及减者，为带食既出入。　　以减所食分，即日月出入带食所见之分。其食甚在昼，晨为渐进，昏为已退；其食甚在夜，晨为已退，昏为渐进。
<BR>
<BR>
　　求日月食甚宿次
<BR>
<BR>
　　置日月食甚入盈缩历定度，在盈，便为定积；在缩，加半岁周，为定积。望即更加半周天度。以天正冬至加时黄道日度，加而命之，各得日月食甚宿次及分秒。
<BR>
<BR>
　　步五星第七
<BR>
<BR>
　　历度
<BR>
<BR>
　　三百六十五度二十五分七十五秒。
<BR>
<BR>
　　历中
<BR>
<BR>
　　一百八十二度六十二分八十七秒半。
<BR>
<BR>
　　历策
<BR>
<BR>
　　一十五度二十一分九十秒六十二微半。
<BR>
<BR>
　　木星
<BR>
<BR>
　　周率，三百九十八万八千八百分。
<BR>
<BR>
　　周日，三百九十八日八十八分。
<BR>
<BR>
　　历率，四千三百三十一万二千九百六十四分八十六秒半。
<BR>
<BR>
　　度率，一十一万八千五百八十二分。
<BR>
<BR>
　　合应，一百一十七万九千七百二十六分。
<BR>
<BR>
　　历应，一千八百九十九万九千四百八十一分。
<BR>
<BR>
　　盈缩立差，二百三十六加。
<BR>
<BR>
　　平差，二万五千九百一十二减。
<BR>
<BR>
　　定差，一千八十九万七千。
<BR>
<BR>
　　伏见，一十三度。
<BR>
<BR>
　　表略
<BR>
<BR>
　　火星
<BR>
<BR>
　　周率，七百七十九万九千二百九十分。
<BR>
<BR>
　　周日，七百七十九日九十二分九十秒。
<BR>
<BR>
　　历率，六百八十六万九千五百八十分四十三秒。
<BR>
<BR>
　　度率，一万八千八百七分半。
<BR>
<BR>
　　合应，五十六万七千五百四十五分。
<BR>
<BR>
　　历应，五百四十七万二千九百三十八分。
<BR>
<BR>
　　盈初缩末立差，一千一百三十五减。
<BR>
<BR>
　　平差，八十三万一千一百八十九减。
<BR>
<BR>
　　定差，八千八百四十七万八千四百。
<BR>
<BR>
　　缩初盈末立差，八百五十一加。
<BR>
<BR>
　　平差，三万二百三十五负减。
<BR>
<BR>
　　定差，二千九百九十七万六千三百。
<BR>
<BR>
　　伏见，一十九度。
<BR>
<BR>
　　表略
<BR>
<BR>
　　土星
<BR>
<BR>
　　周率，三百七十八万九百一十六分。
<BR>
<BR>
　　周日，三百七十八日九分一十六秒。
<BR>
<BR>
　　历率，一亿七百四十七万八千八百四十五分六十六秒。
<BR>
<BR>
　　度率，二十九万四千二百五十五分。
<BR>
<BR>
　　合应，一十七万五千六百四十三分。
<BR>
<BR>
　　历应，五千二百二十四万五百六十一分。
<BR>
<BR>
　　盈立差，二百八十三加。
<BR>
<BR>
　　平差，四万一千二十二减。
<BR>
<BR>
　　定差，一千五百一十四万六千一百。
<BR>
<BR>
　　缩立差，三百三十一加。
<BR>
<BR>
　　平差，一万五千一百二十六减。
<BR>
<BR>
　　定差，一千一百一万七千五百。
<BR>
<BR>
　　伏见，一十八度。
<BR>
<BR>
　　表略
<BR>
<BR>
　　金星
<BR>
<BR>
　　周率，五百八十三万九千二十六分。
<BR>
<BR>
　　周日，五百八十三日九十分二十六秒。
<BR>
<BR>
　　历率，三百六十五万二千五百七十五分。
<BR>
<BR>
　　度率，一万。
<BR>
<BR>
　　合应，五百七十一万六千三百三十分。
<BR>
<BR>
　　历应，一十一万九千六百三十九分。
<BR>
<BR>
　　盈缩立差，一百四十一加。
<BR>
<BR>
　　平差，三减。
<BR>
<BR>
　　定差，三百五十一万五千五百。
<BR>
<BR>
　　伏见，一十度半。
<BR>
<BR>
　　表略
<BR>
<BR>
　　水星
<BR>
<BR>
　　周率，一百一十五万八千七百六十分。
<BR>
<BR>
　　周日，一百一十五日八十七分六十秒。
<BR>
<BR>
　　历率，三百六十五万二千五百七十五分。
<BR>
<BR>
　　度率，一万。
<BR>
<BR>
　　合应，七十万四百三十七分。
<BR>
<BR>
　　历应，二百五万五千一百六十一分。
<BR>
<BR>
　　盈缩立差，一百四十一加。
<BR>
<BR>
　　平差，二千一百六十五减。
<BR>
<BR>
　　定差，三百八十七万七千。
<BR>
<BR>
　　晨伏夕见，一十六度半。
<BR>
<BR>
　　夕伏晨见，一十九度。
<BR>
<BR>
　　表略
<BR>
<BR>
　　推天正冬至后五星平合及诸段中积中星
<BR>
<BR>
　　置中积，加合应，以其星周率去之，不尽，为前合；复减周率，余为后合；以日周约之，得其星天正冬至后平合中积中星。　　命为日，日中积；命为度，日中星。以段日累加中积，即诸段中积；以平度累加中星，经退则减之，即为诸段中星。
<BR>
<BR>
　　上考者,中积内减合应,满周率去之，不尽，便为所求后合分。
<BR>
<BR>
　　推五星平合及诸段入历
<BR>
<BR>
　　各置中积，加历应及所求后合分，满历率，去之；不尽，如度率而一为度，不满，退除为分秒，即其星平合入历度及分秒；以诸段限度累加之，即诸段入历。上考者，中积内减历应，满历率去之，不尽，反减历率，余加其年后合，余同上。
<BR>
<BR>
　　求盈缩差
<BR>
<BR>
　　置入历度及分秒，在历中已下，为盈；已上，减去历中，余为缩。视盈缩历，在九十一度三十一分四十三秒太已下，为初限；已上，用减历中，余为末限。
<BR>
<BR>
　　其火星，盈历在六十度八十七分六十二秒半已下，为初限；已上，用减历中，余为末限。
<BR>
<BR>
　　置各星立差，以初末限乘之，去加减平差，得，又以初末限乘之，去加减定差，再以初末限乘之，满亿为度，不满退除为分秒，即所求盈缩差。
<BR>
<BR>
　　又术：置盈缩历，以历策除之，为策数，不尽为策余；以其下损益率乘之，历策除之，所得，益加损减其下盈缩积，亦为所求盈缩差。
<BR>
<BR>
　　求平合诸段定积
<BR>
<BR>
　　各置其星其段中积，以其盈缩差盈加缩减之，即其段定积日及分秒；以天正冬至日分加之，满纪法去之，不满，命甲子算外，即得日辰。
<BR>
<BR>
　　求平合及诸段所在月日
<BR>
<BR>
　　各置其段定积，以天正闰日及分加之，满朔策，除之为月数，不尽，为入月已来日数及分秒。其月数，命天正十一月算外，即其段入月经朔日数及分秒；以日辰相距，为所在定朔月日。
<BR>
<BR>
　　求平合及诸段加时定星
<BR>
<BR>
　　各置其段中星，以盈缩差盈加缩减之，金星倍之，水星三之。　　即诸段定星；以天正冬至加时黄道日度加而命之，即其星其段加时所在宿度及分秒。
<BR>
<BR>
　　求诸段初日晨前夜半定星
<BR>
<BR>
　　各以其段初行率，乘其段加时分，百约之，乃顺减退加其日加时定星，即其段初日晨前夜半定星；加命如前，即得所求。
<BR>
<BR>
　　求诸段日率度率
<BR>
<BR>
　　各以其段日辰距后段日辰为日率，以其段夜半宿次与后段夜半宿次相减，余为度率。
<BR>
<BR>
　　求诸段平行分
<BR>
<BR>
　　各置其段度率，以其段日率除之，即其段平行度及分秒。
<BR>
<BR>
　　求诸段增减差及日差
<BR>
<BR>
　　以本段前后平行分相减，为其段泛差；倍而退位，为增减差；以加减其段平行分，为初末日行分。　　前多后少者，加为初，减为末；前少后多者，减为初，加为末。倍增减差，为总差；以日率减一，除之，为日差。
<BR>
<BR>
　　求前后伏迟退段增减差
<BR>
<BR>
　　前伏者，置后段初日行分，加其日差之半，为末日行分。
<BR>
<BR>
　　后伏者，置前段末日行分，加其日差之半，为初日行分；以减伏段平行分，余为增减差。
<BR>
<BR>
　　前迟者，置前段末日行分，倍其日差，减之，为初日行分。
<BR>
<BR>
　　后迟者，置后段初日行分，倍其日差，减之，为末日行分；以迟段平行分减之，余为增减差。　　前后近留之迟段。
<BR>
<BR>
　　木火土三星，退行者，六因平行分，退一位，为增减差。
<BR>
<BR>
　　金星，前后退伏者，三因平行分，半而退位，为增减差。
<BR>
<BR>
　　前退者，置后段初日行分，以其日差减之，为末日行分。
<BR>
<BR>
　　后退者，置前段末日行分，以其日差减之，为初日行分；乃以本段平行分减之，余为增减差。
<BR>
<BR>
　　水星，退行者，半平行分，为增减差；皆以增减差加减平行分，为初末日行分。前多后少者，加为初，减为末；前少后多者，减为初，加为末。又倍增减差，为总差；以日率减一，除之，为日差。
<BR>
<BR>
　　求每日晨前夜半星行宿次
<BR>
<BR>
　　各置其段初日行分，以日差累损益之，后少则损之，后多则益之，为每日行度及分秒；乃顺加退减，满宿次去之，即每日晨前夜半星行宿次。
<BR>
<BR>
　　求五星平合见伏入盈缩历
<BR>
<BR>
　　置其星其段定积日及分秒，若满岁周日及分秒，去之，余在次年天正冬至后。
<BR>
<BR>
　　如在半岁周已下，为入盈历；满半岁周，去之，为入缩历；各在初限已下，为初限；已上，反减半岁周，余为末限；即得五星平合见伏入盈缩历日及分秒。
<BR>
<BR>
　　求五星平合见伏行差
<BR>
<BR>
　　各以其星其段初日星行分，与其段初日太阳行分相减，余为行差。若金、水二星退行在退合者，以其段初日星行分，并其段初日太阳行分，为行差；内水星夕伏晨见者，直以其段初日太阳行分为行差。
<BR>
<BR>
　　求五星定合定见定伏泛积
<BR>
<BR>
　　木火土三星，以平合晨见夕伏定积日，便为定合伏见泛积日及分秒。
<BR>
<BR>
　　金水二星，置其段盈缩差度及分秒，水星倍之。　　各以其段行差除之，为日，不满，退除为分秒。在平合夕见晨伏者，盈减缩加；在退合夕伏晨见者，盈加缩减；各以加减定积为定合伏见泛积日及分秒。
<BR>
<BR>
　　求五星定合定积定星
<BR>
<BR>
　　木火土三星，各以平合行差除其段初日太阳盈缩积，为距合差日；不满，退除为分秒，以太阳盈缩积减之，为距合差度。各置其星定合泛积，以距合差日盈减缩加之，为其星定合定积日及分秒；以距合差度盈减缩加之，为其星定合定星度及分秒。
<BR>
<BR>
　　金水二星，顺合退合者，各以平合退合行差，除其日太阳盈缩积，为距合差日；不满，退除为分秒，顺加退减太阳盈缩积，为距合差度。顺合者，盈加缩减其星定合泛积，为其星定合定积日及分秒；退合者，以距合差日盈减缩加、距合差度盈加缩减其星退定合泛积，为其星退定合定积日及分秒；命之，为退定合定星度及分秒。以天正冬至日及分秒，加其星定合定积日及分秒，满旬周，去之，命甲子算外，即得定合日辰及分秒。以天正冬至加时黄道日度及分秒，加其星定合定星度及分秒，满黄道宿次，去之，即得定合所躔黄道宿度及分秒。径求五星合伏定日：木、火、土三星，以夜半黄道日度，减其星夜半黄道宿次，余在其日太阳行分已下，为其日伏合；金、水二星，以其星夜半黄道宿次，减夜半黄道日度，余在其日金、水二星行分已下者，为其日伏合。金、水二星伏退合者，视其日太阳夜半黄道宿次，未行到金、水二星宿次，又视次日太阳行过金、水二星宿次，金、水二星退行过太阳宿次，为其日定合伏退定日。
<BR>
<BR>
　　求木火土三星定见伏定积日
<BR>
<BR>
　　各置其星定见定伏泛积日及分秒，晨加夕减九十一日三十一分六秒，如在半岁周已下，自相乘，已上，反减岁周，余亦自相乘，满七十五，除之为分，满百为度，不满，退除为秒；以其星见伏度乘之，一十五除之；所得，以其段行差除之，为日，不满，退除为分秒；见加伏减泛积，为其星定见伏定积日及分秒；加命如前，即得定见定伏日辰及分秒。
<BR>
<BR>
　　求金水二星定见伏定积日
<BR>
<BR>
　　各以伏见日行差，除其段初日太阳盈缩积，为日，不满，退除为分秒；若夕见晨伏，盈加缩减；如晨见夕伏，盈减缩加；以加减其星定见定伏泛积日及分秒，为常积。如在半岁周已下，为冬至后；已上，去之，余为夏至后。各在九十一日三十一分六秒已下，自相乘，已上，反减半岁周，亦自相乘。冬至后晨，夏至后夕，一十八而一，为分；冬至后夕，夏至后晨，七十五而一，为分；又以其星见伏度乘之，一十五除之；所得，满行差，除之，为日，不满，退除为分秒，加减常积，为定积。在晨见夕伏者，冬至后加之，夏至后减之；夕见晨伏者，冬至后减之，夏至后加之；为其星定见定伏定积日及分秒；加命如前，即得定见定伏日晨及分秒。
<BR>
 <br>
<br>　　------------------<br>
　　<a href="https://ebooksir.github.io/"><font size="4">书大师<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="056.htm">后一页</A><BR>
<A HREF="054.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
</TR>
</table>
<div align="center">

</div>







</body>

<!-- Mirrored from www.my285.com/shishu/yuanshi/055.htm by HTTrack Website Copier/3.x [XR&CO'2007], Thu, 21 Mar 2013 05:46:59 GMT -->
</HTML>