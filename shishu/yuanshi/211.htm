<HTML>
<!-- Mirrored from www.my285.com/shishu/yuanshi/211.htm by HTTrack Website Copier/3.x [XR&CO'2007], Thu, 21 Mar 2013 05:48:59 GMT -->
<HEAD><meta charset="utf-8"><TITLE>元史_●纂修元史凡例</TITLE>
<META NAME="keywords" CONTENT="宋濂 元史 ●纂修元史凡例">
<META NAME="description" CONTENT="宋濂 - 元史 - ●纂修元史凡例">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>



</td></tr></table>

<div align="center">

</div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="index.htm">后一页</A><BR>
<A HREF="210.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>●纂修元史凡例</B></center></FONT>
<hr color="#EE9B73" size="1" width="94%">
<BR>
<BR>
　　一、本纪
<BR>
<BR>
　　按两汉本纪，事实与言辞并载，兼有《书》、《春秋》之义。及唐本纪，则书法严谨，全仿乎《春秋》。今修《元史》，本纪准两汉史。
<BR>
<BR>
　　一、志
<BR>
<BR>
　　按历代史志，为法间有不同。至唐志，则悉以事实组织成篇，考核之际，学者惮之。惟近代《宋史》所志，条分件列，览者易见。今修《元史》，志准《宋史》。
<BR>
<BR>
　　一、表
<BR>
<BR>
　　按汉、唐史表所载为详，而《三国志》、《五代史》则无之。唯辽、金史据所可考者作表，不计详略。今修《元史》，表准辽、金史。
<BR>
<BR>
　　一、列传
<BR>
<BR>
　　按史传之目，冠以后妃，尊也；次以宗室诸王，亲也；次以一代诸臣，善恶之总也；次以叛逆，成败之归也；次以四夷，王化之及也。然诸臣之传，历代名目又自增减不同。今修《元史》，传准历代史而参酌之。
<BR>
<BR>
　　一、历代史书，纪、志、表、传之末，各有论赞之辞。今修《元史》，不作论赞，但据事直书，具文见意，使其善恶自见，准《春秋》及钦奉圣旨示意。
<BR>
 <br>
<br>　　------------------<br>
　　<a href="https://ebooksir.github.io/"><font size="4">书大师<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="index.htm">后一页</A><BR>
<A HREF="210.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
</TR>
</table>
<div align="center">

</div>







</body>

<!-- Mirrored from www.my285.com/shishu/yuanshi/211.htm by HTTrack Website Copier/3.x [XR&CO'2007], Thu, 21 Mar 2013 05:49:00 GMT -->
</HTML>