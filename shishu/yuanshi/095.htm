<HTML>
<!-- Mirrored from www.my285.com/shishu/yuanshi/095.htm by HTTrack Website Copier/3.x [XR&CO'2007], Thu, 21 Mar 2013 05:47:29 GMT -->
<HEAD><meta charset="utf-8"><TITLE>元史_志第四十四　食货三</TITLE>
<META NAME="keywords" CONTENT="宋濂 元史 志第四十四　食货三">
<META NAME="description" CONTENT="宋濂 - 元史 - 志第四十四　食货三">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>



</td></tr></table>

<div align="center">

</div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="096.htm">后一页</A><BR>
<A HREF="094.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>志第四十四　食货三</B></center></FONT>
<hr color="#EE9B73" size="1" width="94%">
<BR>
<BR>
　　○岁赐
<BR>
<BR>
　　自昔帝王于其宗族姻戚必致其厚者，所以明亲亲之义也。元之为制，其又厚之至者欤！凡诸王及后妃公主，皆有食采分地。其路府州县得荐其私人以为监，秩禄受命如王官，而不得以岁月通选调。其赋则五户出丝一斤，不得私征之，皆输诸有司之府，视所当得之数而给与之。其岁赐则银币各有差，始定于太宗之时，而增于宪宗之日。及世祖平江南，又各益以民户。时科差未定，每户折支中统钞五钱，至成宗复加至二贯。其亲亲之义若此，诚可谓厚之至矣。至于勋臣亦然，又所以大报功也。故详著其所赐之人，及其数之多寡于后。
<BR>
<BR>
　　诸王
<BR>
<BR>
　　太祖叔答里真官人位：
<BR>
<BR>
　　岁赐，银三十锭，段一百匹。
<BR>
<BR>
　　五户丝，丙申年，分拨宁海州一万户。延祐六年，实有四千五百三十二户，计丝一千八百一十二斤。
<BR>
<BR>
　　江南户钞，至元十八年，拨南丰州一万一千户，计钞四百四十锭。
<BR>
<BR>
　　太祖弟搠只哈撒兒大王子淄川王位：
<BR>
<BR>
　　岁赐，银一百锭，段三百匹。
<BR>
<BR>
　　五户丝，丙申年，分拨般阳路二万四千四百九十三户。延祐六年，实有七千九百五十四户，计丝三千六百五十六斤。
<BR>
<BR>
　　江南户钞，至元十三年，分拨信州路三万户，计钞一千二百锭。
<BR>
<BR>
　　太祖弟哈赤温大王子济南王位：
<BR>
<BR>
　　岁赐，银一百锭，绵六百二十五斤，小银色丝五千斤，段三百匹，羊皮一千张。
<BR>
<BR>
　　五户丝，丙申年，分拨济南路五万五千二百户。延祐六年，实有二万一千七百八十五户，计丝九千六百四十八斤。
<BR>
<BR>
　　江南户钞，至元十八年，分拨建昌路六万五千户，计钞二千六百锭。
<BR>
<BR>
　　太祖弟斡真那颜位：
<BR>
<BR>
　　岁赐，银一百锭，绢五千九十八匹，绵五千九十八斤，段三百匹，诸物折中统钞一百二十锭，羊皮五百张，金一十六锭四十五两。
<BR>
<BR>
　　五户丝，丙申年，分拨益都路等处六万二千一百五十六户。延祐六年，实有二万八千三百一户，计丝一万一千四百二十五斤。
<BR>
<BR>
　　江南户钞，至元十八年，分拨建宁路七万一千三百七十七户，计钞二千八百五十五锭。
<BR>
<BR>
　　太祖弟孛罗古大王子广宁王位：
<BR>
<BR>
　　岁赐，银一百锭，段三百匹。
<BR>
<BR>
　　五户丝，丙申年，分拨恩州一万一千六百三户。延祐六年，实有二千四百二十户，计丝一千三百五十九斤。
<BR>
<BR>
　　江南户钞，至元十八年，分拨铅山州一万八千户，计钞七百二十锭.。
<BR>
<BR>
　　太祖长子术赤大王位：
<BR>
<BR>
　　岁赐，段三百匹，常课段一千匹。
<BR>
<BR>
　　五户丝，丙申年，分拨平阳四万一千三百二户。戊戌年，真定晋州一万户。
<BR>
<BR>
　　江南户钞，至元十八年，分拨永州六万户，计钞二千四百锭。
<BR>
<BR>
　　太祖次子茶合大王位：
<BR>
<BR>
　　岁赐，银一百锭，段三百匹，绵六百二十五斤，常课金六锭六两。
<BR>
<BR>
　　五户丝，丙申年，分拨太原四万七千三百三十户。戊戌年，真定深州一万户。延祐六年，实有一万七千二百一十一户，计丝六千八百三十八斤。
<BR>
<BR>
　　江南户钞，至元十八年，分拨澧州路六万七千三百三十户，计钞二千六百九十三锭。
<BR>
<BR>
　　太祖第三子太宗子定宗位：
<BR>
<BR>
　　岁赐，银一十六锭三十三两，段五十匹。
<BR>
<BR>
　　五户丝，丙申年，分拨大名六万八千五百九十三户。延祐六年，实有一万二千八百三十五户，计丝五千一百九十三斤。
<BR>
<BR>
　　太祖第四子睿宗子阿里不哥大王位：
<BR>
<BR>
　　岁赐，银一百锭，段三百匹。
<BR>
<BR>
　　五户丝，丙申年，分拨真定路八万户。延祐六年，实有一万五千二十八户，计丝五千一十三斤。
<BR>
<BR>
　　江南户钞，至元十八年，分拨抚州路一十万四千户，计钞四千一百六十锭。
<BR>
<BR>
　　太祖第五子兀鲁赤太子。无嗣　　。
<BR>
<BR>
　　太祖第六子阔列坚太子子河间王位：
<BR>
<BR>
　　岁赐，银一百锭，段三百匹。
<BR>
<BR>
　　五户丝，丙申年，分拨河间路四万五千九百三十户。延祐六年，实有一万一百四十户，计丝四千四百七十九斤。
<BR>
<BR>
　　江南户钞，至元十八年，分拨衡州路五万三千九百三十户，计钞二千一百五十七锭。
<BR>
<BR>
　　太宗子合丹大王位：
<BR>
<BR>
　　岁赐，银一十六锭三十三两，段五十匹。
<BR>
<BR>
　　五户丝，丁巳年，分拨汴梁在城户。至元三年，改拨郑州。延祐六年，实有二千三百五十六户，计丝九百三十六斤。
<BR>
<BR>
　　江南户钞，至元十八年，分拨常宁州二千五百户，计钞一百锭。
<BR>
<BR>
　　太宗子灭里大王位：
<BR>
<BR>
　　岁赐，银一十六锭三十三两，段五十匹。
<BR>
<BR>
　　五户丝，丁巳年，分拨汴梁在城户。至元三年，改拨钧州一千五百八十四户。延祐六年，实有二千四百九十六户，计丝九百九十七斤。
<BR>
<BR>
　　太宗子合失大王位：
<BR>
<BR>
　　岁赐，银一十六锭三十三两，段五十匹。
<BR>
<BR>
　　五户丝，丁巳年，分拨汴梁路在城户。至元三年，改拨蔡州三千八百一十六户。延祐六年，实有三百八十八户，计丝一百五十四斤。
<BR>
<BR>
　　太宗子阔出太子位：
<BR>
<BR>
　　岁赐，银六十六锭三十三两，段一百五十匹。
<BR>
<BR>
　　五户丝，丁巳年，分拨汴梁路在城户。至元三年，改拨睢州五千二百一十四户。延祐六年，实有一千九百三十七户，计丝七百六十四斤。
<BR>
<BR>
　　太宗子阔端太子位：
<BR>
<BR>
　　岁赐，银一十六锭三十三两，段五十匹。
<BR>
<BR>
　　五户丝，丙申年，分拨东平路四万七千七百四十一户。延祐六年，实有一万七千八百二十五户，计丝三千五百二十四斤。
<BR>
<BR>
　　江南户钞，至元十八年，分拨常德路四万七千七百四十户，计钞一千九百九锭。
<BR>
<BR>
　　睿宗长子宪宗子阿速台大王位：.
<BR>
<BR>
　　岁赐，银八十二锭，段三百匹。
<BR>
<BR>
　　又泰定二年，晃兀帖木兒大王改封并王，增岁赐银一十锭，班秃大王银八锭。
<BR>
<BR>
　　又泰定三年，明里忽都鲁皇后位下，添岁赐中统钞一千锭，段五十匹，绢五十匹。
<BR>
<BR>
　　五户丝，癸丑年，查过卫辉路三千三百四十二户。延祐六年，实有二千二百八十户，计丝九百一十六斤。
<BR>
<BR>
　　睿宗子世祖次子裕宗位：
<BR>
<BR>
　　裕宗妃伯蓝也怯赤：
<BR>
<BR>
　　岁赐，银五十锭。
<BR>
<BR>
　　江南户钞，延祐三年，分拨江州路德化县二万九千七百五十户，计钞一千一百九十锭。
<BR>
<BR>
　　裕宗子顺宗子武宗：
<BR>
<BR>
　　五户丝，丁巳年，分拨怀孟一万一千二百七十三户。
<BR>
<BR>
　　江南户钞，大德八年，分拨瑞州路六万五千户，计钞二千六百锭。
<BR>
<BR>
　　睿宗子旭烈大王位：
<BR>
<BR>
　　岁赐，银一百锭，段三百匹。
<BR>
<BR>
　　五户丝，丁巳年，分拨彰德路二万五千五十六户。延祐六年，实有二千九百二十九户，计丝二千二百一斤。
<BR>
<BR>
　　睿宗子阿里不哥大王位。见前。
<BR>
<BR>
　　睿宗子末哥大王位：
<BR>
<BR>
　　岁赐，银五十锭，段三百匹。
<BR>
<BR>
　　五户丝，丁巳年，分拨河南府五千五百五十二户。延祐六年，实有八百九户，计丝三百三十三斤。
<BR>
<BR>
　　江南户钞，至元十八年，分拨茶陵州八千五十二户，计钞三百二十四锭。
<BR>
<BR>
　　睿宗子拨绰大王位：
<BR>
<BR>
　　岁赐，银五十锭，段三百匹。
<BR>
<BR>
　　五户丝，丁巳年，分拨真定蠡州三千三百四十七户。延祐六年，实有一千四百七十二户，计丝六百一十二斤。
<BR>
<BR>
　　江南户钞，至元十八年，分拨耒阳州五千三百四十七户，计钞二百一十三锭。
<BR>
<BR>
　　睿宗子岁哥都大王位：
<BR>
<BR>
　　五户丝，壬子年，元查认济南等处五千户。延祐六年，实有五十户，计丝二十斤。
<BR>
<BR>
　　世祖长子朵兒只太子位：
<BR>
<BR>
　　腹里、江南无分拨户。
<BR>
<BR>
　　世祖次子裕宗后位：
<BR>
<BR>
　　岁赐，段一千匹，绢一千匹。
<BR>
<BR>
　　江南户钞，至元十八年，分拨龙兴路一十万五千户，计钞四千二百锭。
<BR>
<BR>
　　又四怯薛伴当江南户钞，至元十八年，拨瑞州上高县八千户，计钞三百三十锭。
<BR>
<BR>
　　世祖次子安西王忙哥剌位：
<BR>
<BR>
　　岁赐，段一千匹，绢一千匹。
<BR>
<BR>
　　江南户钞，至元十八年，分拨吉州路六万五千户，计钞二千六百锭。
<BR>
<BR>
　　世祖次子北安王那木罕位：
<BR>
<BR>
　　岁赐，段一千匹，绢一千匹。
<BR>
<BR>
　　江南户钞，至元二十二年，分拨临江路六万五千户，计钞二千六百锭。
<BR>
<BR>
　　世祖次子宁远王阔阔出位：
<BR>
<BR>
　　岁赐，段匹物料，折钞一千六百五十六锭；银五十锭，折钞一千锭。
<BR>
<BR>
　　江南户钞，泰定元年，分拨永福县一万三千六百四户，计钞五百四十四锭。
<BR>
<BR>
　　世祖次子西平王奥鲁赤位：
<BR>
<BR>
　　岁赐，段匹物料，折钞一千六百五十六锭；银五十锭，折钞一千锭。
<BR>
<BR>
　　江南户钞，大德七年，分拨南恩州一万三千六百四户，计钞五百四十四锭。
<BR>
<BR>
　　世祖次子爱牙赤大王位：
<BR>
<BR>
　　岁赐，银五十锭，折钞一千锭；段匹物料，折钞一千六百五十六锭。
<BR>
<BR>
　　江南户钞，皇庆元年，分拨邵武路光泽县一万三千六百四户，计钞五百四十四锭。
<BR>
<BR>
　　世祖次子镇南王脱欢位：
<BR>
<BR>
　　岁赐，银五十锭；段匹物料，折钞一千六百五十六锭。
<BR>
<BR>
　　江南户钞，皇庆元年，分拨福州路宁德县一万三千六百四户，计钞五百四十四锭。
<BR>
<BR>
　　世祖次子云南王忽哥赤位：
<BR>
<BR>
　　岁赐，银五十锭，折钞一千锭；段匹物料，折钞一千六百五十六锭。
<BR>
<BR>
　　江南户钞，皇庆元年，分拨福州路福安县一万三千六百四户，计钞五百四十四锭。
<BR>
<BR>
　　世祖次子忽都帖木兒太子位：
<BR>
<BR>
　　岁赐，银五十锭，折钞一千锭；段匹物料，折钞一千六百五十六锭。
<BR>
<BR>
　　江南户钞，皇庆元年，分拨泉州路南安县一万三千六百四户，计钞五百四十四锭。
<BR>
<BR>
　　裕宗长子晋王甘麻剌位：
<BR>
<BR>
　　岁赐，段一千匹，绢一千匹。
<BR>
<BR>
　　又朵兒只，延祐元年为始，年例支中统钞一千锭。
<BR>
<BR>
　　五户丝，阔阔不花所管益都二十九户。
<BR>
<BR>
　　江南户钞，皇庆元年，分拨南康路六万五千户。
<BR>
<BR>
　　又迭里哥兒不花湘宁王分拨湘乡州、宁乡县六万五千户，计钞二千六百锭。
<BR>
<BR>
　　顺宗子阿木哥魏王位：
<BR>
<BR>
　　江南户钞，皇庆元年，分拨庆元路六万五千户，计钞二千六百锭。
<BR>
<BR>
　　顺宗子武宗子明宗位：
<BR>
<BR>
　　江南户钞，延祐二年，分拨湘潭州六万五千户，计钞二千六百锭。
<BR>
<BR>
　　合丹大王位：
<BR>
<BR>
　　五户丝，戊午年，分拨济南漏籍二百户。延祐六年，实有一百九十三户，计丝七十七斤。
<BR>
<BR>
　　阿鲁浑察大王：
<BR>
<BR>
　　五户丝，丁巳年，分拨广平三十户。延祐三年，实有五户，计丝二斤。
<BR>
<BR>
　　霍里极大王：
<BR>
<BR>
　　五户丝，丁巳年，分拨广平等处一百五十户。延祐三年，实有八十七户，计丝三十四斤。
<BR>
<BR>
　　阿剌忒纳失里豫王：
<BR>
<BR>
　　天历元年，分拨江西行省南康路。
<BR>
<BR>
　　后妃公主
<BR>
<BR>
　　太祖四大斡耳朵：
<BR>
<BR>
　　大斡耳朵：
<BR>
<BR>
　　岁赐，银四十三锭，红紫罗二十匹，染绢一百匹，杂色绒五千斤，针三千个，段七十五匹，常课段八百匹。
<BR>
<BR>
　　五户丝，乙卯年，分拨保定路六万户。延祐六年，实有一万二千六百九十三户，计丝五千二百七斤。
<BR>
<BR>
　　江南户钞，至元十八年，分拨赣州路二万户，计钞八百锭。
<BR>
<BR>
　　第二斡耳朵：
<BR>
<BR>
　　岁赐，银五十锭，段七十五匹，常课段一千四百九十匹。
<BR>
<BR>
　　五户丝，丁巳年，分拨河间青城县二千九百户。延祐六年，实有一千五百五十六户，计丝六百五十七斤。
<BR>
<BR>
　　江南户钞，至元十八年，分拨赣州路一万五千户，计钞六百锭。
<BR>
<BR>
　　第三斡耳朵：
<BR>
<BR>
　　岁赐，银五十锭，段七十五匹，常课段六百八十二匹。
<BR>
<BR>
　　五户丝，壬子年，查认过真定等处畸零三百一十八户。延祐六年，实有一百二十一户，计丝四十八斤。
<BR>
<BR>
　　江南户钞，至元十八年，分拨赣州路二万一千户，计钞八百四十锭。
<BR>
<BR>
　　第四斡耳朵：
<BR>
<BR>
　　岁赐，银五十锭，段七十五匹。
<BR>
<BR>
　　五户丝，壬子年，分拨真定等处二百八十三户。延祐六年，实有一百一十六户，计丝四十六斤。
<BR>
<BR>
　　又八不别及妃子位，至元二十五年，分拨河间清州五百一十户，计丝二百四斤。
<BR>
<BR>
　　世祖四斡耳朵：
<BR>
<BR>
　　大斡耳朵：
<BR>
<BR>
　　岁赐，银五十锭。
<BR>
<BR>
　　江南户钞，大德三年，分拨袁州路宜春县一万户，计钞一千六百锭。
<BR>
<BR>
　　第二斡耳朵：
<BR>
<BR>
　　岁赐，银五十锭，又七锭，段一百五十匹。
<BR>
<BR>
　　江南户钞，至元二十一年，分拨袁州路分宜县四千户，计钞一百六十锭。大德四年，分拨袁州路萍乡州四万二千户，计钞一千六百八十锭。
<BR>
<BR>
　　第三斡耳朵：
<BR>
<BR>
　　岁赐，银五十锭。
<BR>
<BR>
　　江南户钞，大德十年，分拨袁州路宜春县二万九千七百五十户，计钞一千一百九十锭。
<BR>
<BR>
　　第四斡耳朵：
<BR>
<BR>
　　岁赐，银五十锭。
<BR>
<BR>
　　江南户钞，大德十年，分拨袁州路万载县二万九千七百五十户，计钞一千一百九十锭。
<BR>
<BR>
　　顺宗后位：
<BR>
<BR>
　　岁赐，段五百匹。
<BR>
<BR>
　　江南户钞，大德二年，分拨三万二千五百户。
<BR>
<BR>
　　武宗斡耳朵：
<BR>
<BR>
　　真哥皇后位：
<BR>
<BR>
　　岁赐，银五十锭，钞五百锭。
<BR>
<BR>
　　江南户钞，延祐二年，分拨湘阴州四万二千户，计钞一千六百八十锭。
<BR>
<BR>
　　完者台皇后位：
<BR>
<BR>
　　岁赐，银五十锭。
<BR>
<BR>
　　江南户钞，延祐二年，分拨潭州路衡山县二万九千七百五十户，计钞一千一百九十锭。
<BR>
<BR>
　　阿昔伦公主位：
<BR>
<BR>
　　至元六年，分拨葭州等处种田三百户。
<BR>
<BR>
　　赵国公主位：
<BR>
<BR>
　　五户丝，丙申年，分拨高唐州二万户。延祐六年，实有六千七百二十九户，计丝二千三百九十九斤。
<BR>
<BR>
　　江南户钞，至元十八年，分拨柳州路二万七千户，计钞一千八十锭。
<BR>
<BR>
　　鲁国公主位：
<BR>
<BR>
　　五户丝，丙申年，分拨济宁路三万户。延祐六年，实有六千五百三十户，计丝二千二百九斤。
<BR>
<BR>
　　江南户钞，至元十八年，分拨汀州四万户，计钞一千六百锭。
<BR>
<BR>
　　昌国公主位：
<BR>
<BR>
　　五户丝，丙申年，分拨一万二千六百五十二户。延祐六年，实有三千五百三十一户，计丝二千七百六十六斤。
<BR>
<BR>
　　江南户钞，至元十八年，分拨广州路二万七千户，计钞一千八十锭。
<BR>
<BR>
　　郓国公主位：
<BR>
<BR>
　　五户丝，丙申年，分拨濮州三万户。延祐六年，实有五千九百六十八户，计丝一千八百三十六斤。
<BR>
<BR>
　　江南户钞，至元十八年，分拨横州等处四万户，计钞一千六百锭。
<BR>
<BR>
　　塔出驸马：
<BR>
<BR>
　　五户丝，壬子年，元查真定等处畸零二百七十户。延祐六年，实有二百三十二户，计丝九十五斤。
<BR>
<BR>
　　带鲁罕公主位：
<BR>
<BR>
　　岁赐，银四锭八两，段一十二匹。
<BR>
<BR>
　　五户丝，延祐六年，实有代支户六百三十户，计丝二百五十四斤。
<BR>
<BR>
　　火雷公主位：
<BR>
<BR>
　　五户丝，丙申年，分拨延安府九千七百九十六户。延祐六年，实有代支户一千八百九户，计丝七百二十二斤。
<BR>
<BR>
　　奔忒古兒驸马：
<BR>
<BR>
　　五户丝，庚辰年，分拨眼户五百七十三户。延祐六年，实有五十六户，计丝二十二斤。
<BR>
<BR>
　　独木干公主位：
<BR>
<BR>
　　五户丝，丁巳年，分拨平阳一千一百户。延祐六年，实有五百六十户，计丝二百二十四斤。
<BR>
<BR>
　　江南户钞，至元十八年，分拨梅州程乡县一千四百户，计钞五十六锭。
<BR>
<BR>
　　勋臣
<BR>
<BR>
　　木华黎国王：
<BR>
<BR>
　　五户丝，丙申年，分拨东平三万九千一十九户。延祐六年，实有八千三百五十四户，计丝三千三百四十三斤。
<BR>
<BR>
　　江南户钞，至元十八年，分拨韶州等路四万一千一十九户，计钞一千六百四十锭。
<BR>
<BR>
　　孛罗先锋：
<BR>
<BR>
　　五户丝，丙申年，分拨广平等处种田一百户。延祐六年，实有七十户，计丝二十八斤。
<BR>
<BR>
　　行丑兒：
<BR>
<BR>
　　五户丝，丙申年，分拨大名种田一百户。延祐六年，实有三十八户，计丝一十五斤。
<BR>
<BR>
　　阔阔不花先锋：
<BR>
<BR>
　　五户丝，壬子年，元查益都等处畸零二百七十五户。延祐六年，实有一百二十七户，计丝一十五斤。
<BR>
<BR>
　　撒吉思不花先锋：
<BR>
<BR>
　　五户丝，壬子年，元查汴梁等处二百九十一户。延祐六年，实有一百二十七户，计丝一十五斤。
<BR>
<BR>
　　阿里侃断事官：
<BR>
<BR>
　　五户丝，壬子年，元查济宁等处三十五户，计丝一十四斤。
<BR>
<BR>
　　乞里歹拔都：
<BR>
<BR>
　　五户丝，丙申年，分拨东平一百户，计丝四十斤。
<BR>
<BR>
　　孛罗海拔都：
<BR>
<BR>
　　五户丝，壬子年，元查德州等处一百五十三户，计丝六十一斤。
<BR>
<BR>
　　拾得官人：
<BR>
<BR>
　　五户丝，壬子年，元查东平等处畸零一百一十二户，计丝八十四斤。
<BR>
<BR>
　　伯纳官人：
<BR>
<BR>
　　五户丝，壬子年，元查东平三十二户。延祐六年，实有四十五户，计丝一十八斤。
<BR>
<BR>
　　笑乃带先锋：
<BR>
<BR>
　　五户丝，丙申年，分拨东平一百户。延祐六年，实有七十八户，计丝三十一斤。
<BR>
<BR>
　　带孙郡王：
<BR>
<BR>
　　五户丝，丙申年，分拨东平东阿县一万户。延祐六年，实有一千六百七十五户，计丝七百二十斤。
<BR>
<BR>
　　江南户钞，至元十八年，分拨韶州路乐昌县一万七千户，计钞四百二十八锭。
<BR>
<BR>
　　愠里答兒薛禅：
<BR>
<BR>
　　五户丝，丙申年，分拨泰安州二万户。延祐六年，实有五千九百七十一户，计丝二千四百二十五斤。
<BR>
<BR>
　　江南户钞，至元十八年，分拨桂阳州二万一千户，计钞八百四十锭。
<BR>
<BR>
　　术赤台郡王：
<BR>
<BR>
　　五户丝，丙申年，分拨德州二万户。延祐六年，实有七千一百四十六户，计丝二千九百四十八斤。
<BR>
<BR>
　　江南户钞，至元十八年，分拨连州路二万一千户，计钞八百四十锭。
<BR>
<BR>
　　阿兒思兰官人：
<BR>
<BR>
　　江南户钞，至元十八年，分拨浔州路三千户，计钞一百二十锭。
<BR>
<BR>
　　孛鲁古妻佟氏：
<BR>
<BR>
　　五户丝，丙申年，分拨真定一百户。延祐六年，实有三十九户，计丝一十五斤。
<BR>
<BR>
　　八答子：
<BR>
<BR>
　　五户丝，丙申年，分拨顺德路一万四千八十七户。延祐六年，实有四千四百四十六户，计丝二千四百六斤。
<BR>
<BR>
　　江南户钞，至元十八年，分拨钦州路一万五千八十七户，计钞六百三锭。
<BR>
<BR>
　　右手万户三投下孛罗台万户：
<BR>
<BR>
　　五户丝，丙申年，分拨广平路洺水县一万七千三百三十三户。延祐六年，实有四千七百三十三户，计丝一千七百三十八斤。
<BR>
<BR>
　　江南户钞，至元十八年，分拨全州路清湘县一万七千九百一十九户，计钞七百一十六锭。
<BR>
<BR>
　　忒木台驸马：
<BR>
<BR>
　　五户丝，丙申年，分拨广平路磁州九千四百五十七户。延祐六年，实有二千四百七户，计丝九百八十九斤。
<BR>
<BR>
　　江南户钞，至元二十二年，分拨全州路录事司九千八百七十六户，计钞三百九十五锭。
<BR>
<BR>
　　斡阔烈阇里必：
<BR>
<BR>
　　五户丝，丙申年，分拨广平路一万五千八百七户。延祐六年，实有一千七百三户，计丝六百八十斤。
<BR>
<BR>
　　江南户钞，至元二十年，分拨全州路灌阳县一万六千一百五十七户，计钞六百四十六锭。
<BR>
<BR>
　　左手九千户合丹大息千户：
<BR>
<BR>
　　五户丝，丙申年，分拨河间路齐东县一千二十三户。延祐六年，实有三百六十六户，计丝一百六十斤。
<BR>
<BR>
　　江南户钞，至元十八年，分拨藤州、苍梧县一千二百四十四户，计钞九锭。
<BR>
<BR>
　　也速不花等四千户：
<BR>
<BR>
　　五户丝，丙申年，分拨河间路陵州一千三百一十七户。延祐六年，实有五百五十九户，计丝二百二十三斤。
<BR>
<BR>
　　也速兀兒等三千户：
<BR>
<BR>
　　五户丝，丙申年，分拨河间路宁津县一千七百七十五户。延祐六年，实有七百二十二户，计丝二百八十八斤。
<BR>
<BR>
　　江南户钞，至元十八年，分拨藤州等处三千七百三十二户，计丝二百八十八斤。
<BR>
<BR>
　　帖柳兀秃千户：
<BR>
<BR>
　　五户丝，丙申年，分拨河间路临邑县一千四百五十户。延祐六年，实有三百五十四户，计丝二百六斤。
<BR>
<BR>
　　江南户钞，至元十八年，分拨藤州一千二百四十四户，计钞四十九锭。
<BR>
<BR>
　　和斜温两投下一千二百户：
<BR>
<BR>
　　五户丝，丙申年，分拨曹州一万户。延祐六年，实有一千九百二十八户，计丝七百四十八斤。
<BR>
<BR>
　　江南户钞，至元十八年，分拨贵州一万五百户，计钞四百二十锭。
<BR>
<BR>
　　忽都虎官人：
<BR>
<BR>
　　五户丝，壬子年，查认过广平等处四千户。
<BR>
<BR>
　　江南户钞，至元十八年，分拨韶州曲江县五千三百九户，计钞二百一十二锭。
<BR>
<BR>
　　灭古赤：
<BR>
<BR>
　　五户丝，丙申年，分拨凤翔府实有一百三十户。
<BR>
<BR>
　　江南户钞，至元二十二年，分拨永州路祁阳县五千户，计钞二百锭。
<BR>
<BR>
　　塔思火兒赤：
<BR>
<BR>
　　五户丝，丙申年分拨东平种田户，并壬子年续查户，共六百八十户。延祐六年，实有三百八十九户，计丝一百五十五斤。
<BR>
<BR>
　　塔丑万户：
<BR>
<BR>
　　五户丝，壬子年，元查平阳等处一百八十六户。延祐六年，实有八十一户，计丝三十七斤。
<BR>
<BR>
　　察罕官人：
<BR>
<BR>
　　五户丝，壬子年，元查怀孟等处三千六百六户。延祐六年，实有五百六十户，计丝二百二十四斤。
<BR>
<BR>
　　孛罗浑官人：
<BR>
<BR>
　　五户丝，壬子年，元查保定等处四百一十五户。丁巳年，分拨卫辉路淇州一千一百户。延祐六年，实有一千九十九户，计丝四百四十九斤。
<BR>
<BR>
　　江南户钞，至元二十七年、大德六年，分拨四千户，计钞一百六十锭。
<BR>
<BR>
　　速不台官人：
<BR>
<BR>
　　五户丝，丁巳年，分拨汴梁等处一千一百户。延祐六年，实有五百七十七户，计丝二百三十斤。
<BR>
<BR>
　　江南户钞，至元二十年，分拨钦州灵山县一千六百户，计钞六十四锭。
<BR>
<BR>
　　宿敦官人：
<BR>
<BR>
　　五户丝，丁巳年，分拨真定一千一百户。延祐六年，实有六十四户，计丝二十八斤。
<BR>
<BR>
　　也苦千户：
<BR>
<BR>
　　五户丝，丁巳年，分拨东平等处一千一百户。延祐六年，实有二百九十五户，计丝一百一十八斤。
<BR>
<BR>
　　江南户钞，至元十八年，分拨梅州一千四百户，计钞五十六锭。
<BR>
<BR>
　　阿可兒：
<BR>
<BR>
　　五户丝，癸丑年，分拨益都路高苑县一千户。延祐六年，实有一百九十六户，计丝七十八斤。
<BR>
<BR>
　　伯八千户：
<BR>
<BR>
　　五户丝，丁巳年，分拨太原一千一百户。延祐六年，实有三百五十一户，计丝一百四十斤。
<BR>
<BR>
　　兀里羊哈歹千户：
<BR>
<BR>
　　五户丝，戊午年，分拨东平等处一千户。延祐六年，实有四百七十九户，计丝一百九十一斤。
<BR>
<BR>
　　秃薛官人：
<BR>
<BR>
　　五户丝，丁巳年，分拨兴元等处种田六百户。延祐六年，实有二百户，计丝八十斤。
<BR>
<BR>
　　塔察兒官人：
<BR>
<BR>
　　五户丝，壬子年，元查平阳二百户。延祐六年，实有二百户，计丝八十斤。
<BR>
<BR>
　　折米思拔都兒：
<BR>
<BR>
　　五户丝，丙申年，分拨怀孟等处一百户。延祐六年，实有五十户，计丝二十斤。
<BR>
<BR>
　　猱虎官人：
<BR>
<BR>
　　五户丝，丁巳年，分拨平阳一千户。延祐六年，实有六百户，计丝二百四十斤。
<BR>
<BR>
　　孛哥帖木兒：
<BR>
<BR>
　　五户丝，丙申年，分拨真定等处五十八户，计丝二十三斤。
<BR>
<BR>
　　也速鲁千户：
<BR>
<BR>
　　五户丝，壬子年，分拨真定路一百六十九户。延祐六年，实有四十户，计丝一十六斤。
<BR>
<BR>
　　镇海相公：
<BR>
<BR>
　　五户丝，壬子年，元查保定九十五户。延祐六年，实有五十三户，计丝二十一斤。
<BR>
<BR>
　　按察兒官人：
<BR>
<BR>
　　五户丝，壬子年，分拨太原等处五百五十户。延祐六年，实有九十八户，计丝二十九斤。
<BR>
<BR>
　　按摊官人：
<BR>
<BR>
　　五户丝，中统元年，元查平阳路种田户六十户。延祐六年，实有四十户，计丝一十六斤。
<BR>
<BR>
　　阿术鲁拔都：
<BR>
<BR>
　　五户丝，壬子年，查大名等处三百一十户。延祐六年，实有三百一户，计丝一百二十斤。
<BR>
<BR>
　　孛罗口下裴太纳：
<BR>
<BR>
　　五户丝，壬子年，元查广平等处八十二户。延祐六年，实有三十户，计丝一十二斤。
<BR>
<BR>
　　忒木台行省：
<BR>
<BR>
　　五户丝，壬子年，元查大同等处七百五十一户。延祐六年，实有二百五十五户，计丝一百一十斤。
<BR>
<BR>
　　撒秃千户：
<BR>
<BR>
　　江南户钞，至元二十年，分拨浔州三千户，计钞一百二十锭。
<BR>
<BR>
　　也可太傅：
<BR>
<BR>
　　五户丝，壬子年，元查上都五百四十户。延祐六年，实有三百户，计丝一百二十斤。
<BR>
<BR>
　　迭哥官人：
<BR>
<BR>
　　五户丝，丙申年，分拨大名清丰县一千七百一十三户。延祐六年，实有一千三百七户，计丝五百七斤。
<BR>
<BR>
　　卜迭捏拔都兒：
<BR>
<BR>
　　五户丝，壬子年，元查怀孟八十八户。延祐六年，实有四十户，计丝一十六斤。
<BR>
<BR>
　　黄兀兒塔海：
<BR>
<BR>
　　五户丝，丙申年，分拨平阳一百四十四户。延祐六年，实有一百户，计丝四十斤。
<BR>
<BR>
　　怯来千户：
<BR>
<BR>
　　江南户钞，至元二十年，分拨浔州路三千户，计钞一百二十锭。
<BR>
<BR>
　　哈剌口温：
<BR>
<BR>
　　五户丝，壬子年，元查真定三十二户。
<BR>
<BR>
　　曳剌中书兀图撒罕里：
<BR>
<BR>
　　五户丝，壬子年，元查大都等处八百七十户。延祐六年，实有四百四十九户，计丝一百一十七斤。
<BR>
<BR>
　　欠帖木：
<BR>
<BR>
　　五户丝，壬子年，元查曹州三十四户。延祐六年，实有三十四户。
<BR>
<BR>
　　欠帖温：
<BR>
<BR>
　　岁赐绢一百匹，弓弦一千条。
<BR>
<BR>
　　江南户钞，至元十九年，分拨梅州、安仁县四千户，计钞一百六十锭。
<BR>
<BR>
　　扎八忽娘子：
<BR>
<BR>
　　岁赐常课段四百七十匹。
<BR>
<BR>
　　鱼兒泊八剌千户：
<BR>
<BR>
　　五户丝，大德元年，分拨真定等处一千户。延祐三年，实有六百户，计丝二百四十斤。
<BR>
<BR>
　　昔宝赤：
<BR>
<BR>
　　江南户钞，至元二十一年，分拨衡州路安仁县四千户，计钞一百六十锭。
<BR>
<BR>
　　八剌哈赤：
<BR>
<BR>
　　江南户钞，至元二十一年，分拨台州路天台县四千户，计钞一百六十锭。
<BR>
<BR>
　　阿塔赤：
<BR>
<BR>
　　江南户钞，至元二十一年，分拨常德路沅江县四千户，计钞一百六十锭。
<BR>
<BR>
　　必阇赤：
<BR>
<BR>
　　江南户钞，至元二十一年，分拨袁州路万载县三千户，计钞一百二十锭。
<BR>
<BR>
　　贵赤：
<BR>
<BR>
　　江南户钞，至元二十一年，分拨和州历阳县四千户，计钞一百六十锭。
<BR>
<BR>
　　厥列赤：
<BR>
<BR>
　　江南户钞，至元二十一年，分拨婺州永康县五十户，计钞二十锭。
<BR>
<BR>
　　八兒赤、不鲁古赤：
<BR>
<BR>
　　江南户钞，至元二十一年，分拨衡州路酃县六百户，计钞二十四锭。
<BR>
<BR>
　　阿速拔都：
<BR>
<BR>
　　江南户钞，至元二十一年，分拨卢州等处三千四百九户，计钞一百三十六锭。
<BR>
<BR>
　　也可怯薛：
<BR>
<BR>
　　江南户钞，至元二十一年，分拨武冈路武冈县五千户，计钞二百锭。
<BR>
<BR>
　　忽都答兒怯薛：
<BR>
<BR>
　　江南户钞，至元二十一年，分拨武冈路新宁县五千户，计钞二百锭。
<BR>
<BR>
　　帖古迭兒怯薛：
<BR>
<BR>
　　江南户钞，至元二十一年，分拨常德路龙阳县五千户，计钞二百锭。
<BR>
<BR>
　　月赤察兒怯薛：
<BR>
<BR>
　　江南户钞，至元二十一年，分拨武冈路绥宁县五千户，计钞二百锭。
<BR>
<BR>
　　玉龙帖木兒千户：
<BR>
<BR>
　　江南户钞，至元二十年，分拨浔州三千户，计钞一百二十锭。
<BR>
<BR>
　　别苦千户：
<BR>
<BR>
　　江南户钞，至元二十年，分拨浔州三千户，计钞一百二十锭。
<BR>
<BR>
　　憧兀兒王：
<BR>
<BR>
　　江南户钞，延祐二年为始，支中统钞二百锭，无城池。
<BR>
<BR>
　　霍木海：
<BR>
<BR>
　　五户丝，壬子年，元查大名等处三十三户。
<BR>
<BR>
　　哈剌赤秃秃哈：
<BR>
<BR>
　　江南户钞，至元二十一年，分拨饶州路四千户，计钞一百六十锭。
<BR>
<BR>
　　添都虎兒：
<BR>
<BR>
　　五户丝，丙申年，分拨真定一百户。
<BR>
<BR>
　　贾答剌罕：
<BR>
<BR>
　　五户丝，壬子年，元查大都一十四户。
<BR>
<BR>
　　阿剌博兒赤：
<BR>
<BR>
　　五户丝，壬子年，元查真定五十五户。
<BR>
<BR>
　　忽都那颜：
<BR>
<BR>
　　五户丝，壬子年，元查大名二十户。
<BR>
<BR>
　　忽辛火者：
<BR>
<BR>
　　五户丝，壬子年，元查真定二十七户。
<BR>
<BR>
　　大忒木兒：
<BR>
<BR>
　　五户丝，壬子年，元查真定二十二户。
<BR>
<BR>
　　布八火兒赤：
<BR>
<BR>
　　五户丝，壬子年，元查大都八十四户。
<BR>
<BR>
　　塔兰官人：
<BR>
<BR>
　　五户丝，壬子年，元查大宁三户。
<BR>
<BR>
　　憨剌哈兒：
<BR>
<BR>
　　五户丝，壬子年，元查保定二十一户。
<BR>
<BR>
　　昔里吉万户：
<BR>
<BR>
　　五户丝，壬子年，元查大都七十九户。
<BR>
<BR>
　　清河县达鲁花赤也速：
<BR>
<BR>
　　五户丝，壬子年，元查大名二十户。
<BR>
<BR>
　　塔剌罕刘元帅：
<BR>
<BR>
　　五户丝，壬子年，元查顺德一十九户。
<BR>
<BR>
　　怯薛台蛮子：
<BR>
<BR>
　　五户丝，壬子年，元查泰安州七户。
<BR>
<BR>
　　必阇赤汪古台：
<BR>
<BR>
　　五户丝，壬子年，元查汴梁等处四十六户。
<BR>
<BR>
　　阿剌罕万户：
<BR>
<BR>
　　五户丝，壬子年，元查保定一户。
<BR>
<BR>
　　徐都官人：
<BR>
<BR>
　　五户丝，壬子年，元查大都三十一户。
<BR>
<BR>
　　西川城左翼蒙古汉军万户脱力失：
<BR>
<BR>
　　岁赐，常课段三十三匹。
<BR>
<BR>
　　伯要歹千户：
<BR>
<BR>
　　岁赐，段二十四匹。
<BR>
<BR>
　　典迭兒：
<BR>
<BR>
　　岁赐，常课段六十四匹。
<BR>
<BR>
　　燕帖木兒太平王：
<BR>
<BR>
　　岁赐，天历元年，定金十锭、银五十锭、钞一万锭，分拨江东道太平路地五百顷。
<BR>
 <br>
<br>　　------------------<br>
　　<a href="https://ebooksir.github.io/"><font size="4">书大师<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="096.htm">后一页</A><BR>
<A HREF="094.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
</TR>
</table>
<div align="center">

</div>







</body>

<!-- Mirrored from www.my285.com/shishu/yuanshi/095.htm by HTTrack Website Copier/3.x [XR&CO'2007], Thu, 21 Mar 2013 05:47:30 GMT -->
</HTML>