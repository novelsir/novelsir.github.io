<HTML>
<!-- Mirrored from www.ebooksir.github.io/shishu/jinshi/025.htm by HTTrack Website Copier/3.x [XR&CO'2007], Thu, 21 Mar 2013 05:44:13 GMT -->
<HEAD><meta charset="utf-8"><TITLE>书大师_金史_志第六</TITLE>
<META NAME="keywords" CONTENT="脱脱 金史 志第六">
<META NAME="description" CONTENT="脱脱 - 金史 - 志第六">

<style>
<!--
#page {position:absolute; z-index:0; left:0px; top:0px}
.tt3 {font: 9pt/12pt "宋体"}
.tt2 {font: 12pt/15pt "宋体"}
a {text-decoration:none}
a:hover {color: blue;text-decoration:underline}
-->
</style>

</head>





<div align="center">

</div><body text="#000000" aLink=#9900ff link=#006699 vLink=#006699 bgcolor="#F5F8F8" leftmargin="3" topmargin="3" marginheight="3" marginwidth="3">
<TABLE WIDTH="100%" CELLPADDING=10 CELLSPACING=0 BORDER=0>
<TR>
<TD CLASS="tt3" VALIGN="top" width="8%"  ><strong><A HREF="026.htm">后一页</A><BR>
<A HREF="024.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
<TD class="tt2"  width="84%" style="line-height: 150%"><center><FONT style="FONT-SIZE: 16.5pt" COLOR="#FF6666" FACE="楷体_GB2312"><B>志第六</B></center></FONT>
<hr color="#EE9B73" size="1" width="94%">
<BR>
　　　　　　　 地理中
<BR>
<BR>
　　○南京路　河北东路　河北西路　山东东路　山东西路
<BR>
　　南京路，国初曰汴京，贞元元年更号南京。府三，领节镇三，防御八，刺史郡八，县一百五。都城门十四，曰开阳，曰宣仁，曰安利，曰平化。曰通远，曰宜照，曰利川，曰崇德，曰迎秋，曰广泽，曰顺义，曰迎朔，曰顺常，曰广智。宫城门，南外门曰南薰，南薰北新城门曰丰宜，桥曰龙津桥，北门曰丹凤，其门三。丹凤北曰舟桥，桥少北曰文武楼，遵御路而北横街也。东曰太庙，西曰郊社，正北曰承天门，其门五，双阙前引，东曰登闻检院，西曰登闻鼓院。检院东曰左掖门，门南曰待漏院。鼓院西曰右掖门，门南曰都堂。直承天门北曰大庆门，门东曰日精门，又东曰左升平门。大庆门西曰月华门，又西曰右升平门。正殿曰大庆殿，前有龙墀，又南有丹墀，又南曰沙墀，东庑曰嘉福楼，西庑曰嘉瑞楼。大庆后曰德仪殿。殿东曰左升龙门，西曰右升龙门。正门曰隆德，内有隆德殿，有萧墙，有丹墀。隆德殿左曰东上阁门，右曰西上阁门，皆南向。鼓楼在东，钟楼在西。隆德之次曰仁安门、仁安殿，东则内侍局，又东曰近侍局，又东则严祗门，宫中则称曰撒合门，少南曰东楼，则授除楼也。西曰西楼。仁安之次曰纯和殿，正寝也。纯和西曰雪香亭，亭北则后妃位也，有楼，楼西曰琼香亭，亭西曰凉位，有楼，楼北少西曰玉清殿。纯和之次曰福宁殿，殿后曰苑门，内曰仁智殿，有二太湖石，左曰敷锡神运万岁峰，右曰玉京独秀太平岩，殿曰山庄，其西南曰翠微阁。苑门东曰仙韶院，院北曰翠峰，峰之洞曰大涤涌翠，东连长生殿，又东曰涌金殿，又东曰蓬莱殿。长生西曰浮玉殿，又西曰瀛洲殿。长生殿南曰阅武殿，又南曰内藏库。严祗门东曰尚食局，又东曰宣徽院，院北曰御药院，又北右藏库，东则左藏库。宣徽院东曰点检司，司北曰秘书监，又北曰学士院，又北曰谏院，又北曰武器署。点检司南曰仪鸾局，又南曰尚辇局。宣徽院南曰拱卫司，又南曰尚衣局。其南为繁禧门，又南安泰门，门与左升龙门相直。东则寿圣宫，两宫太后位也，本明俊殿，试进士之所。宫北曰徽音院，又北燕寿殿，殿垣后少西曰振肃卫司，东曰中卫尉司。仪鸾局东曰小东华门，更漏在焉。中卫尉司东曰祗肃门，少东南曰将军司。徽音、寿圣东曰太后苑，苑殿曰庆春，与燕寿殿并。小东华与正东华门对。东华门内正北尚厩局，其西北曰临武殿。左掖门北，尚食局南曰宫苑司。其西北尚醖局、汤药局。侍仪司少西曰府宝局、器物局，又西则撒合门也。嘉瑞楼西曰三庙，正殿曰德昌，东曰文昭，西曰光兴。德昌后，宣宗庙也。宫西门曰西华，与东华相直，北门曰安贞。
<BR>
　　开封府，上。留守司留守带本府尹，兼本路兵马都总管。天德二年罢行台尚书省，置转运司、提刑司。天德二年置统军司。有药市四，榷场。产蜜蜡、香茶、心红、硃红、地龙、黄柏。天德四年，户二十三万五千八百九十。泰和末，户百七十四万六千二百一十。县十五、镇十五：
<BR>
　　开封东附郭。有古通津、临蔡关、汴河。镇一延嘉。
<BR>
　　祥符西附郭。有岳台、浚水、沙台、崇台、夷门山、蔡河、金水河、广济河、寒泉河。镇三陈桥、八角、郭桥。
<BR>
　　阳武有沙池、黑阳山。黄河、汴河、白沟河。
<BR>
　　通许宋名咸平，大定二十九年以与咸平府重，更。有牛首城、裘亭。
<BR>
　　泰康有鲁沟、蔡河、涡河、镇一崔桥。
<BR>
　　中牟有汴河、郑河、中牟台。镇四圃田、阳武、万胜、白沙镇。
<BR>
　　杞宋雍丘县，杞国也，正隆后更今名。镇一圉城。
<BR>
　　鄢陵有洧水、潩水、太丘城。镇一马栏桥。
<BR>
　　尉氏有惠民河、长明沟。镇二硃家曲、宋楼。
<BR>
　　扶沟有祁耶山、洧水、白亭。镇二建雄、义店。旧有赤仓镇。
<BR>
　　陈留有皇柏山、狼丘、汴河。
<BR>
　　延津贞祐三年七月升为延州。有土山、黄河。
<BR>
　　洧川贞祐二年置惠民仓，兴定二年四月以尉氏县之宋楼镇升。
<BR>
　　长垣
<BR>
　　封丘
<BR>
　　睢州，下，刺史。宋拱州保庆军，国初犹称拱州，天德三年更。户四万六千三百六十。县三、镇一：
<BR>
　　襄邑古襄牛地。有汴河、睢水、涣水、承匡城。镇一重华。
<BR>
　　考城宋隶东京，正隆前隶曹州，后来属。有葵丘、黄河、黄陵冈，元光二年改为通安堡。
<BR>
　　柘城古株林，首止地在焉。有涣水、泡水、泓水。
<BR>
　　归德府，散，中，宣武军。故宋州，宋南京应天府河南郡归德军，国初置宣武军。户七万六千百八十九。县六、镇四：
<BR>
　　睢阳宋名宋城，承安五年更名。有鹰鹭池、汴水、睢水、涣水。镇一葛驿。
<BR>
　　宁陵大定二十二年徙于汴河堤南古城。有汴水、睢水、涣水。
<BR>
　　下邑有汴水、黄水。镇一会亭。
<BR>
　　虞城有孟诸薮。
<BR>
　　谷熟有汴水、谷水。镇二营城、洛场。又有旧高辛镇。
<BR>
　　楚丘国初隶曹州，海陵后来属，兴定元年以限河不便，改隶单州。有景山、京冈。
<BR>
　　单州，中，刺史。宋砀郡，贞祐四年二月升为防御，兴定五年二月置招抚司，以安集河北遗黎。户六万五千五百四十五。县四：
<BR>
　　单父有栖霞山、泡沟。
<BR>
　　成武有堂沟。
<BR>
　　鱼台有泗水，涓沟、五丈沟。
<BR>
　　砀山兴定元年以限河不便，改隶归德府。有芒砀山、古汴渠、午沟。
<BR>
　　寿州，下，刺史。宋隶寿春府，贞元元年来属，泰和六年六月升为防御。户八千六百七十七。县二、镇一：
<BR>
　　下蔡有硖石山、颍水、淮水。
<BR>
　　蒙城宋隶亳州，国初来属。有狼山、涡水。镇一蒙馆。
<BR>
　　陕州，下、防御。宋陕郡保平军节度，皇统二年降为防御，贞祐二年七月升为节镇。户四万一千一十。县四、镇七：
<BR>
　　陕倚。有虢山、岘头山、三崤山、底柱山、黄河、橐水。镇一石壕。
<BR>
　　灵宝有夸父山、黄河、稠桑泽、古函谷关。镇二乾壕、关东。
<BR>
　　湖城有荆山、铸鼎原、凤林泉、鼎湖。镇二三门、集津。
<BR>
　　阌乡有太华山、黄河、玉涧水、潼关、太谷关。镇二张店、故镇。旧又曹张镇，恐误。
<BR>
　　邓州，武胜军节度使。宋南阳郡，尝置榷场。户二万四千九百八十九。县三、镇六：
<BR>
　　穰城倚。有五垄山、覆釜山、湍水、朝水。镇四顺阳、新野、穰东、板桥。
<BR>
　　南阳有豫山、百重山、丰山、梅溪水、白水、清泠水。镇一张村。
<BR>
　　内乡有高前山、熊耳山、黄水、菊水、淅水、富水。镇一峡口。
<BR>
　　唐州，中，刺史。宋准安郡，尝置榷场。户一万一千三十一。县四、镇四：
<BR>
　　泌阳倚。有泌水、醴水。镇一胡阳。
<BR>
　　比阳大明湖、中阳山、比水。镇一羊棚。
<BR>
　　湖阳贞祐元年废。镇一罗渠。
<BR>
　　桐柏大定十年始置正官，兴定五年六月废。有桐柏山、淮水、柘河。镇一许封。大定二十八年命规措界壕于唐、邓间。
<BR>
　　裕州，本方城县，泰和八年正月升置，以方城县为倚郭，割汝州叶县、许州舞是隶焉。户八千三百。县三、镇四：
<BR>
　　方城倚。有方城山、衡山、堵水。镇一青台。
<BR>
　　叶隶汝州，泰和八年来属。有方城山、石塘河、澧水。镇一临坟。
<BR>
　　舞阳本隶许州，泰和八年来属。有伏牛山、马鞍山、舞水、汝水、渫水、氵虽水。镇二吴城、北舞。
<BR>
　　河南府，散、中。宋西京河南雒阳郡。初置德昌军，兴定元年八月升为中京，府曰金昌。户五万五千六百三十五。县九、《正隆郡志》有寿安县，纪录皆无。镇四：
<BR>
　　洛阳倚。有北邙山，正隆六年更名太平山，称旧名者以违制论。有伊、洛、璟、涧、金水，铜驼街、金粟山，金谷。镇一龙门。
<BR>
　　渑池有天坛山、广阳山、黄河、渑河。
<BR>
　　登封有太室山、箕山、阳城山、少室山，宣宗置御寨其上。旧有颍阳镇，后废。
<BR>
　　孟津贞祐三年七月升为陶州，十二月复为县。镇一长泉。旧有河清镇，后废。
<BR>
　　芝田宋名永安，贞元元年更。有轘辕山、青龙山。
<BR>
　　新安有阙门山、长石山、金水、谷水、陂水。
<BR>
　　偃师有北邙山、缑氏山、半石山、景山、黄河、洛水。镇一缑氏。
<BR>
　　宜阳有锦屏山、鹿蹄山、憩鹤山、女几山、洛水，昌水，少水。
<BR>
　　巩有侯山、九山、黄河、洛水。镇一洛口。
<BR>
　　嵩州，中，刺史。旧名顺州，天德三年更。户二万六千六百四十九。县四、镇四：
<BR>
　　伊阳宋隶河南府。有三涂山、陆浑山、鼓钟山，伊水、淯阳水。镇一鸣皋。旧有伊阙镇，后废。
<BR>
　　永宁宋隶河南府，正隆六年以前寄治于府，后即镇为县。有三肴山、熊耳山、嶕峣山、天柱山、黄河、杜阳水。镇一府店。
<BR>
　　福昌宋隶河南府。有女几山、金门山。镇二韩城、三乡。
<BR>
　　长水宋隶河南府。有坛山、松阳山、洛水、松阳水。
<BR>
　　汝州，上，刺史。宋临汝郡陆海军度使，国初为刺郡，贞祐三年八月升为防御。户三万五千二百五十四。县四、镇三：
<BR>
　　梁有霍阳山、崆峒山、紫逻山、汝水、广润河。正隆六年，敕环汝州百五十里内州县商贾，赴温汤置市。
<BR>
　　郏城宋隶许州。有汝水、扈涧河。镇一黄道。
<BR>
　　鲁山有尧山、氵虽水、鸦河。
<BR>
　　宝丰有豢龙城。镇一汝南。
<BR>
　　许州，下，昌武军节度使。宋颍昌府许昌郡忠武军。户四万五千五百八十七。县五、镇七：
<BR>
　　长社倚。有潩水、颍水。镇二许田、椹涧。
<BR>
　　郾城有长沙河、五沟水。镇二驼口、新寨。
<BR>
　　长葛有小陉、洧水。
<BR>
　　临颍镇二合流、繁城。
<BR>
　　襄城本隶汝州，泰和七年来属。镇一颍桥。
<BR>
　　钧州，中，刺史。旧阳翟县，伪齐升为颍顺军。大定二十二升为州，仍名颍顺，二十四年更今名。户一万八千五百一十。县二、镇一：
<BR>
　　阳翟倚。有具茨山、三封山、荆山、颍水。
<BR>
　　新郑宋隶郑州。有溱、洧、潩三水。镇一郭店。
<BR>
　　亳州，上，防御使。宋谯郡集庆军，隶扬州。贞祐三年升为节镇，军名集庆。户六万五百三十五。县六、镇五：旧有福宁、马头二镇。
<BR>
　　谯倚。有涡水、泡水。镇一双沟。
<BR>
　　鹿邑有涡水、明水。镇一战城。
<BR>
　　卫真有洵水、沙水。镇一谷阳。
<BR>
　　城父有涡水、淝水、殳水。
<BR>
　　酂有睢水、汴河、白龙潭。镇一酂阳。
<BR>
　　永城兴定五年十二月升为永州，以下邑、砀山、酂县隶焉。有芒山、汴河。镇一保安。
<BR>
　　陈州，下，防御使。宋淮宁府淮阳郡镇安军。户二万六千一百四十五。县五、镇二：
<BR>
　　宛丘有蔡河、颍水、洧水。
<BR>
　　项城有颍水、百尺堰。
<BR>
　　南顿　镇一殄寇。
<BR>
　　商水本激水，宋避宣祖讳改。有商水、颍水。
<BR>
　　西华有宜阳山、蔡河、颍水。镇一长平。
<BR>
　　蔡州，中，防御使。宋汝南郡淮康军，泰和八年升为节度，军曰镇南，尝置榷场。户三万六千九十三。县六、镇二：
<BR>
　　汝阳有溱水、澺水。镇一保城。
<BR>
　　遂平有吴房山、吴城山、龙泉水、瀙水。
<BR>
　　上蔡
<BR>
　　西平有九头山、滚水、邓艾陂。
<BR>
　　确山有确山、没水、溱水。镇一毛宗。
<BR>
　　平舆
<BR>
　　息州，本新息县，泰和八年升为息州，以新息为倚郭，割真阳、褎信、新蔡隶焉，为蔡州支郡。户九千六百八十五。县四、镇一：
<BR>
　　新息倚。镇一王务。
<BR>
　　真阳本隶蔡州，泰和八年来属。有淮水、汝水、石塘陂。
<BR>
　　褎信本隶蔡州，泰和八年来属。有汝水、葛陂。
<BR>
　　新蔡本隶蔡州，泰和八年来属。有汝水。
<BR>
　　郑州，中，防御，宋荥阳郡奉宁军节度。户四万五千六百五十七。县七、镇三：
<BR>
　　管城倚。贞祐四年更名故市。有圃田泽。
<BR>
　　荥阳有鸿沟，京、索二水。
<BR>
　　密有大騩山、溱水、洧水。镇二大騩、锁水。
<BR>
　　河阴
<BR>
　　原武镇一陈桥。
<BR>
　　汜水有虎牢关。
<BR>
　　荥泽有广武涧。旧有许桥、贾谷二镇，在郑境。
<BR>
　　颍州，下，防御。宋顺昌府汝阴郡。尝置榷场，正隆四年罢榷场。户一万六千七百一十四。县四、镇十一：旧有万善镇，后废。
<BR>
　　汝阴倚。有颍水、淮水、淝水、汝水。
<BR>
　　颍上元光二年十一月改隶寿州。有颍水、淮水。镇十永宁、漕口、王家市、栎头、永清、椒陂、正阳、江陂、界沟、斤沟。
<BR>
　　泰和有颍水。
<BR>
　　沈丘有武丘。镇一永安。
<BR>
　　宿州，中，防御。宋符离郡保静军节度，隶扬州。国初隶山东西路，大定六年来属。贞祐三年升为节镇，军曰保静。户五万五千五十八。县四、镇八：旧有荆山镇。
<BR>
　　符离倚。有诸阳山、汴河、睢水、陴湖。镇三曲沟、符离、黄团。
<BR>
　　临涣有嵇山、汴河、肥水。镇三柳子、蕲泽、桐墟。
<BR>
　　灵壁宋元祐元年置。镇一西固
<BR>
　　蕲有涣水、涡水、蕲水。镇一静安。
<BR>
　　泗州，中，防御使。宋临淮郡。正隆四年正月罢凤翔府、唐、邓、颍、蔡、巩、洮等州并胶西县诸榷场，但置榷场于泗州。先隶山东西路，大定六年来属。户八千九十二。县四、镇六：
<BR>
　　淮平旧盱眙县，明昌六年以宋有盱眙军，故更。
<BR>
　　虹有硃山、汴河、淮水、广济渠。镇二千仙、通海。
<BR>
　　临淮　镇四安河、吴城、青阳、翟家湾。
<BR>
　　睢宁兴定二年四月以宿迁县之古城置。又有淮滨，兴定二年四月以桃园置，元光二年四月废。
<BR>
　　边戍，皇统元年十月，都元帅宗弼与宋约，以淮水中流为界，西自邓州南四十里、西南四十里为界。泰和八年设沿淮巡检使，及朐山县完渎村创立巡路，置巡检。
<BR>
　　河北东路。天会七年析河北为东、西路，名置本路兵马都总管。府一，领节镇二，防御一，刺郡五，县三十，镇三十五。
<BR>
　　河间府，中，总管府，瀛海军。宋河间郡瀛海军。天会七年置总管府，正隆间升为次府，置瀛州瀛海军节度使兼总管，置转运司。后复置总管府，河北东西大名等路提刑司产无缝绵、沧盐、蔺席、马蔺花、香附子、钱虾蟹、乾鱼。户三万一千六百九十一。县二、镇三：
<BR>
　　河间倚。有滹沱河、君子馆。镇三束城、永宁、北林。
<BR>
　　肃宁
<BR>
　　蠡州，下，刺史。宋永宁军，国初因之，天会七年升为宁州博野郡军，天德三年更为蠡州。户二万九千七百九十七。县一、镇一：
<BR>
　　博野倚。有沙河、唐河。镇一新桥。
<BR>
　　莫州，下，刺史。宋文安郡军防御，治任丘。贞祐二年五月降为鄚亭县。户二万二千九百三十三。县一、镇一：
<BR>
　　任丘　镇一长丰。
<BR>
　　献州，下，刺史。本乐寿县，天会七年升为寿州，天德三年更今名。户五万六百三十二。县二、镇十：
<BR>
　　乐寿倚。有徒骇河、房渊、汉献王陵。
<BR>
　　交河大定七年以石家圈置。镇十景城、南大树、刘解、槐家、参军、贯河、北望、夹滩、策河、沙涡。
<BR>
　　冀州，上。宋信都郡，天会七年仍旧置安武军节度。户三千六百七十。县五、镇三：
<BR>
　　信都倚。有胡卢河、降水。镇一来远，后废。
<BR>
　　南宫有降枯渎。镇三唐阳、后增宁化、七公二镇。
<BR>
　　衡水有长芦河、降水。
<BR>
　　武邑有漳河、长芦河。镇一观津，后废。
<BR>
　　枣强　镇一广川，后废。
<BR>
　　深州，上刺史。宋饶阳郡防御，因初为刺郡。户五万六千三百四十。县五、镇一：
<BR>
　　静安倚。有衡漳水、大陆泽。镇一下博。
<BR>
　　束鹿有衡漳水、滹沱河。
<BR>
　　武强置河仓。有衡漳水、武强泉。
<BR>
　　饶阳有滹沱河。
<BR>
　　安平有沙水、滹沱河。
<BR>
　　清州，中。宋乾宁郡军，国初因置军，天会七年以守边置防御。户四万七千八百七十五。县三、镇一：
<BR>
　　会川本名乾宁，贞元元年更名。置河仓。镇一范桥。
<BR>
　　兴济本隶沧州，大定六年来属。
<BR>
　　靖海明昌四年以清州窝子口置。
<BR>
　　沧州，上，横海军节度。宋景城郡。贞元二年来属。户一十万四千七百七十四。县五、镇十一：
<BR>
　　清池置河仓。有浮阳水、徒骇河镇五长芦、旧饶安、乾符、郭疃。旧有郭侨，后废。
<BR>
　　无棣有老乌山、鬲津河。镇一分水。
<BR>
　　盐山有盐山、浮水。镇四海丰、海润，后增利丰、扑头二镇。
<BR>
　　南皮置河仓。有大、小台山、永济渠、洁河。镇一马明。
<BR>
　　乐陵有鬲津河、笃马河、钩盘河、旧有会宁河、永利、东中三镇、后废。
<BR>
　　景州，上，刺史。宋永静军同下州，治东光。国初升为景州，贞元二年来属。大安间更为观州，避章庙讳也。户六万五千八百二十八。县六、镇四：
<BR>
　　东光倚。置河仓。有永济渠、漳河。镇一建桥。
<BR>
　　阜城有衡水、漳水河。刘豫祖茔在县南十二里。
<BR>
　　将陵置河仓。有永济渠、钩盘河。
<BR>
　　吴桥有永济渠。
<BR>
　　蓚宋隶冀州。有漳河、蓚市。
<BR>
　　宁津　镇三西保安、广平、会津。
<BR>
　　河北西路。天会七年析为西路。府三，领节镇二，防御二，刺郡五，县六十一。
<BR>
　　真定府，上，总管府，成德军。宋常山郡镇州成德军节度，正隆间依旧次府，置本路兵马都总管府、转运司。产瓷器、铜、铁。有丹粉场、乌梨。药则有茴香、零陵香、御米壳、天南星、皁角、木瓜、芎、井泉石。户一十三万七千一百三十七。县九、镇三：
<BR>
　　真定倚。有大茂山、滋水、滹沱水。
<BR>
　　藁城有滋水、滹沱水。
<BR>
　　平山
<BR>
　　栾城有泜水、洨水。
<BR>
　　获鹿兴定三年三月升为镇宁州，权河北西路，以经略使武仙驻焉。有萆山、滹沱水。
<BR>
　　行唐有玉女山、常山。镇二嘉祐、北镇。旧有行台、新年二镇，后废。
<BR>
　　阜平明昌四年以北镇置。
<BR>
　　灵寿　镇一慈谷。
<BR>
　　元氏有封龙山、槐河。
<BR>
　　威州，下，刺史。天会七年以井陉县升，置陉山郡军，后为刺郡。户八千三百一十。县一：
<BR>
　　井陉
<BR>
　　沃州，上，刺史。宋徽宗升为庆源府赵郡庆源军，治平棘。天会七年改为赵州，天德三年更为沃州，盖取水沃火之义，军曰赵郡军。后废军。户三万八千一百八十五。县七、镇一：
<BR>
　　平棘倚。有洨水、槐水。
<BR>
　　临城有敦舆山、彭山、泜水。
<BR>
　　高邑有赞皇山、济水。
<BR>
　　赞皇
<BR>
　　宁晋有洨水、寝水。镇一奉城。
<BR>
　　柏乡
<BR>
　　隆平
<BR>
　　邢州，上，安国军节度。宋信德府钜鹿郡安国军节度，天会七年降为邢州，仍置安国军节度。产玄精石。户八万二百九十二。县八、镇四：
<BR>
　　邢台有石门山、百岩山、蓼水、涡水。
<BR>
　　唐山有尧山、泜水。
<BR>
　　内丘有干言山、内丘山、泜水、渚水。
<BR>
　　平乡　镇一道武。
<BR>
　　任有溹水、任水。镇一新店。
<BR>
　　沙河有汤水、湡水。镇一綦村。
<BR>
　　南和有任水、泜水。
<BR>
　　钜鹿有大陆泽、漳河、落漠水。镇一团城。
<BR>
　　洺州，上，防御，广平郡。治永年。天会七年以守边置防御使。户七万三千七十。县九、镇四：
<BR>
　　永年有榆溪山、洺水、漳水。镇一西临洺。
<BR>
　　广平本魏县，大定七年更。
<BR>
　　宗城
<BR>
　　新安
<BR>
　　成安
<BR>
　　肥乡　镇一新安。
<BR>
　　鸡泽有洺水、漳水、沙河。
<BR>
　　曲周　镇二平恩、白家滩。
<BR>
　　洺水
<BR>
　　彰德府，散，下。宋相州鄴郡彰德军节度，治安阳。天会七年仍置彰军节度，明昌三年升为府，以军为名。户七万七千二百七十六。县五、镇五。
<BR>
　　安阳倚。有韩陵山、龙山、洹水、防水。镇三天祐、永和、丰乐。
<BR>
　　林卢旧林卢镇，贞祐三年十月升为林州，置元帅府。兴定三年九月升为节镇，以安阳县水治村为辅岩县隶焉。有隆卢山、洹水、漳水。
<BR>
　　汤阴有牟山、羑水、荡水、通漕、羑里。镇一鹤壁。
<BR>
　　临漳东山、漳水。镇一鄴镇。
<BR>
　　辅岩本水治村，兴定三年置。
<BR>
　　磁州，中，刺史。宋滏阳郡，国初置滏阳郡军。户六万三千四百一十七。县三、镇八：
<BR>
　　滏阳有滏山、磁山、漳水、滏水。镇四台城、观城、昭德，后废二祖增临水镇。
<BR>
　　武安有锡山、武安山镇一固镇。
<BR>
　　邯郸有邯山、灵山、漳水、牛首山。镇三大赵、北阳、邑城。《士民须知》惟有邯山镇。
<BR>
　　中山府。宋府，天会七年降为定州博陵郡定武军节度使，后复为府。户八万三千四百九十。县七、镇二：
<BR>
　　安喜倚。有滱水、卢奴水、长星川。
<BR>
　　新乐有派水、木刀沟。
<BR>
　　无极有澬河。
<BR>
　　永平贞祐二年四月升为完州。
<BR>
　　庆都有尧山、都山、唐水。
<BR>
　　曲阳剧。有常山、曲防水。镇一龙泉。
<BR>
　　唐有孤山、唐山、滱水。镇一军城。
<BR>
　　祁州，中，刺史。宋蒲阴郡，国初置蒲阴郡军。户二万三千三百八十二。县三：
<BR>
　　蒲阴
<BR>
　　鼓城
<BR>
　　深泽
<BR>
　　浚州，中，防御。宋大邳郡通利军，又改平川军。天会七年以边境置防御使。皇统八年，嫌与宗峻音同。更为通州，天德三年复。户二万九千三百一十九。县二、镇二：
<BR>
　　黎阳有大伾山、枉人山。
<BR>
　　卫有苏门山、鹿台、糟丘、酒池、枋头城。镇二卫桥、淇门。
<BR>
　　卫州，下，河平军节度。守汲郡，天会七年因宋置防御使，明昌三年升为河平军节度，治汲县、以滑州为支郡。大定二十六年八月以避河患，徙于共城。二十八年复旧治。贞祐二年七月城宜村，三年五月徙治于宜村新城，以胙城为倚郭。正大八年以石甃其城。户九万一百一十二。县四、镇二
<BR>
　　汲有苍山、黄河。
<BR>
　　新乡
<BR>
　　苏门本共城，大定二十九年改为河平，避显宗讳也。明昌三年改为今名。贞祐三年九月升为辉州，兴定四年置山阳县隶焉。有白鹿山、天门山、淇水、百门陂。镇一早生。
<BR>
　　获嘉　镇一大宁。
<BR>
　　胙城本隶南京，海陵时割隶滑州，泰和七年复隶南京，八年以限河来属。贞祐五年五月为卫州倚郭。增置主薄。兴定四年以修武县重泉村置县，来隶。
<BR>
　　滑州，下，刺史。宋灵河郡武成军。本南京属郡，大定六年割隶大名府。户二万二千五百七十。县二、镇二：
<BR>
　　白马　镇二卫南、武城。
<BR>
　　内黄本隶大名府，大定六年来属。
<BR>
　　山东东路，宋为京东东路，治益都。府二，领节镇二，防御二，刺郡七，县五十三，镇八十三。
<BR>
　　益都府，上，总管府，宋镇海军，国初仍旧置军，置南青州节度使，后升为总管府，置转运司。大定八年置山东东西路统军司。产石器、玉石、沙鱼皮、天南星、半夏、泽泻、紫草。户一十一万八千七百一十八。县七、镇七：
<BR>
　　益都
<BR>
　　临朐有朐山、几山、洱水、般水。
<BR>
　　穆陵贞祐四年四月升临朐之穆陵置。
<BR>
　　寿光有甘水、渑水。镇一广陵，有盐场。
<BR>
　　博兴有济水、时水。镇二博昌、淳化
<BR>
　　临淄有南郊山、牛山、天齐渊、康浪水。
<BR>
　　乐安　镇四新镇、高家港、清河、王家。
<BR>
　　潍州，中，刺史。户三万九百八十九。县三、镇一：
<BR>
　　北海倚。有浮烟山、溉原山、溉水、汶水。镇一固底。
<BR>
　　昌邑有霍侯山、潍水。
<BR>
　　昌乐有方山、聚角山、丹水、朐水。
<BR>
　　滨州，中，刺史。宋军事。户一十一万八千五百八十九。县四、镇十：
<BR>
　　渤海有黄河。镇五丰国、宁海、滨海、蒲台、安平。
<BR>
　　利津明昌三年十二年以永和镇升置。
<BR>
　　蒲台　镇二安定、合波。
<BR>
　　沾化本名招安，明昌六年更。镇三永丰、永阜、永科。
<BR>
　　沂州，上，防御。宋琅邪郡。户二万四千三十五。县二、镇三：
<BR>
　　临沂剧。镇三长任、向城、利城。
<BR>
　　费
<BR>
　　密州，宋为密州高密郡安化节度。户一万一千八十二。县四、镇七：
<BR>
　　诸城剧。有琅邪山、潍水、荆水、卢水。镇三普庆、信阳、草桥。
<BR>
　　安丘有安丘山、刘山、汶、潍、浯水。镇一李文。
<BR>
　　高密有砺阜山、密水、胶水。
<BR>
　　胶西　镇三张仓、梁乡、陈村。
<BR>
　　海州，中，刺史。户三万六百九十一。县五、镇四：
<BR>
　　岣山。
<BR>
　　赣榆本怀仁，大定七年更。镇二荻水、临洪。
<BR>
　　东海
<BR>
　　涟水本涟水军，皇统二年降为县来属。镇二太平、金城。
<BR>
　　莒州，中，刺史。本城阳军，大定二十二年升为城阳州，二十四年更今名。户四万三千二百四十。县三、镇三：
<BR>
　　莒
<BR>
　　日照　镇一涛洛
<BR>
　　沂水　镇一沂安。旧有扶沟、洛镇二镇，后废。
<BR>
　　棣州，上，防御。宋安乐郡。户八万二千三百三。县三、镇九：
<BR>
　　厌次　镇五清河、归化、达多、永利、脂角。
<BR>
　　阳信有黄河、钩盘河。镇二钦风、西界。
<BR>
　　商河有黄河、马颊河、商河。镇二归仁、官口。
<BR>
　　济南府，散，上。宋齐州济南郡。初置兴德军节度使，后置尹，置山东东西路提刑司。户三十万八千四百六十九。县七、镇二十九：
<BR>
　　历城　镇六盘水、中宫、老僧口、上洛口、王舍人店、遥墙。
<BR>
　　临邑　镇三新镇、安肃、新市。
<BR>
　　齐河　镇三晏城、刘宏、新孙耿。
<BR>
　　章丘有长白山、东陵山、百脉水、杨绪水。镇四普济、延安、临济、明水。
<BR>
　　禹城有黄河、济河、淇河、氵水。镇三新安、仁水寨、黎济寨。
<BR>
　　长清剧。有磨笄山、隔马山、黄河、清水。镇六赤庄、莒镇、李家庄、归德、丰济、阴河。
<BR>
　　济阳　镇四回河、曲堤、旧孙耿、仁丰。
<BR>
　　淄州，中，刺史。宋淄川郡军。户一十二万八千六百二十二。县四、镇六：
<BR>
　　淄川倚。有幹山、夹谷山、商山、淄水。镇三金岭、张店、颜神店。
<BR>
　　长山有长白山、栗水。
<BR>
　　邹平有系河、济河。镇三淄乡、齐东、孙家岭。旧有緌店镇，后废。
<BR>
　　高苑有济河。
<BR>
　　莱州，上，定海军节度。宋军莱郡。户八万六千六百一十五。县五、镇一：
<BR>
　　掖倚。有三山、夜居山、掖水。
<BR>
　　莱阳有高丽山、七子山。镇一衡村。旧有海仓、西由、移风三镇。
<BR>
　　即墨有牢山、不其山、天室山、沽水、曲里盐场。
<BR>
　　胶水
<BR>
　　招远
<BR>
　　登州，中，刺史。宋东牟郡。户五万五千九百一十三。县四、镇二：
<BR>
　　蓬莱有巨风盐场。
<BR>
　　福山　镇一孙大川。
<BR>
　　黄有莱山、蹲狗山。镇一马停。
<BR>
　　栖霞
<BR>
　　宁海州，刺史。本宁海军，大定二十二年升为州。户六万一千九百三十三。县二、镇二：
<BR>
　　牟平有东牟山、之罘山、清阳水。镇一汤泉。
<BR>
　　文登剧。有文登山、成山、昌阳山。镇一温水。
<BR>
　　山东西路，府一，领节镇二，防御二，刺郡五。
<BR>
　　东平府，上，天平军节度。宋东平郡，旧郓州，后以府尹兼总管，置转运司。产天麻、全蝎、阿胶、薄荷、防风、丝、绵、绫、锦、绢。户一十万八千四十六。县六、镇十九：
<BR>
　　须城有梁山、济水、清河。
<BR>
　　东阿有吾山、谷城山、黄河、阿井。镇五景德、木仁、关山、铜城、阳刘。
<BR>
　　阳谷有黄河、碻磝津。镇二乐安、定水。
<BR>
　　汶上本名中都、贞元元年更为汶阳，泰和八年更今名。有汶水，大野陂。镇一柴城。
<BR>
　　寿张大定七年河水坏城，迁于竹口镇，十九年复旧治镇一竹口。
<BR>
　　平阴有郁葱山、鸱夷山。镇九但欢、安宁、宁乡、翔鸾、固留、滑口、广里、石横、澄空、傅家岸。
<BR>
　　济州，中刺史。宋济阳郡。旧治钜野，天德二年徙治任城县，分钜野之民隶嘉祥、郓城、金乡三县。户四万四百八十四。县四、镇二：
<BR>
　　任城倚。有承注山、泗水、新河。镇一鲁桥。
<BR>
　　金乡有桓沟。镇一昌邑。
<BR>
　　嘉祥旧有合来、山口二镇，后废。
<BR>
　　郓城大定六年五月徙治盘沟村以避河决。有马颊河、濮水。
<BR>
　　徐州，下，武宁军节度使。宋彭城郡，贞祐三年九月改隶河南路。户四万四千六百八十九。县三、镇五：
<BR>
　　彭城倚。有九里山、赭土山、泗水、猴水、沛泽。镇三吕梁、利国、卞唐。又有厥堌镇，元光二年升为永固县。
<BR>
　　萧有绥舆山、丁公山、古汴渠。镇二白土、安民。旧有晋城、双沟二镇。
<BR>
　　丰有泡水、大泽。
<BR>
　　邳州，中，刺史。宋淮阳军，贞祐三年九月改隶河南路。户二万七千二百三十二。县三：
<BR>
　　下邳有峄阳山，磬石山、艾山、沂水、泗水、沭水、睢水。
<BR>
　　兰陵本承县，明昌六年更名。贞祐四年三月徙治土娄村。
<BR>
　　宿迁元光二年四月废。有泗水、汜水。
<BR>
　　滕州，上，刺史。本宋滕阳军，大定二十二年升为滕阳州，二十四年更今名。贞祐三年九月为兗州支郡。户四万九千九。县三、镇一：
<BR>
　　滕旧名滕阳，大定二十四年更。有桃山、抱犒山、漷水。
<BR>
　　沛有微山、泗水、泡水、漷水。镇一陶阳。
<BR>
　　邹宋隶泰宁军。有峄山、凫山、泗水、漷水。
<BR>
　　博州，上防御。宋博平郡。户八万八千四十六。县五、镇十一：
<BR>
　　聊城倚。有茌山、黄河、金沙水。镇二王馆、武水。
<BR>
　　堂邑　镇二回河、侯固。
<BR>
　　博平有漯河。镇一博平。
<BR>
　　茌平　镇二广平、兴利。
<BR>
　　高唐有黄河、鸣犊沟。镇四固河、齐城、灵城、夹滩。
<BR>
　　兗州，中，泰军节度使。宋袭庆府鲁郡。旧名泰宁军，大定十九年更。户五万九十九。县四：
<BR>
　　嵫阳本瑕丘。
<BR>
　　曲阜宋名仙源。有防山、曲阜山，泗、洙、沂水。
<BR>
　　泗水有陪尾山、尼丘山、泗水、洙水。
<BR>
　　宁阳旧名龚县，大定二十九年以避显宗讳改。
<BR>
　　泰安州，上，刺史。本泰安军，大定二十二年升。户三万一千四百三十五。县三、镇二：
<BR>
　　奉符倚。有泰山，社首山、龟山、徂徠山、亭亭山。有汶水、梁水。镇二太平、静封。
<BR>
　　莱芜有肃然山、安期山、赢汶水、牟汶水。
<BR>
　　新泰
<BR>
　　德州，上，防御。宋平原郡军。户一万五千五十三。县三、镇七：
<BR>
　　安德有鬲津河。镇四磁博、向化、盘河、德安。
<BR>
　　平原有金河。镇一水务。
<BR>
　　德平　镇二怀仁、孔家镇。
<BR>
　　曹州，中，刺史。宋兴仁府济阴郡彰信军。本隶南京，泰和八年来属。大定八年城为河所没，迁州治于古乘氏县。户一万二千六百七十七。县三、镇一：
<BR>
　　济阴倚。有曹南山、定濮冈、左山、祝丘、荷水、氾水、飨城、鄸城。镇一濮水。
<BR>
　　定陶本宋广济军，熙宁间废为定陶县。城中有梁王台。有{髟方}山、独孤山。
<BR>
　　东明初隶南京，后避河患，徙河北冤句故地。后以故县为兰阳、仪封，有旧东明城。
 <br>
<br>　　------------------<br>
　　<a href="https://ebooksir.github.io/"><font size="4">书大师<font face="楷体_GB2312">my285</font>.com</font></a>
<br>
<hr color="#EE9B73" size="1" width="94%">

</TD>
<TD CLASS="tt3" VALIGN="bottom" width="8%"  ><strong><A HREF="026.htm">后一页</A><BR>
<A HREF="024.htm">前一页</A><BR>

<A HREF="index.htm">回目录</A><BR>
<A HREF="https://ebooksir.github.io/index.htm">回首页</A><BR>
</strong>
</TD>
</TR>
</table>
<div align="center">

</div>







</body>

<!-- Mirrored from www.ebooksir.github.io/shishu/jinshi/025.htm by HTTrack Website Copier/3.x [XR&CO'2007], Thu, 21 Mar 2013 05:44:14 GMT -->
</HTML>