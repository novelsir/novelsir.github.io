<html>


<!-- Mirrored from www.my285.com/shishu/songshi/169.htm by HTTrack Website Copier/3.x [XR&CO'2007], Thu, 21 Mar 2013 05:38:12 GMT -->
<head>
<meta http-equiv="Content-Type" content="text/html; charset=gb2312">
<title>宋史_志第一百二十二 职官九（叙迁之制）</title>
<style><!--
a {text-decoration:none}
a:hover {color: blue;text-decoration:underline}
-->
</style>
</head>





<div align="center">

</div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">
<td>
		<a href="https://ebooksir.github.io/"><font color="#008080">书大师</font></a><font 
  color="#008080"> &gt; </font><a href="index.htm"><font color="#008080">宋史</font></a><font 
  color="#008080"> &gt;</font></td>	<tr>
		
		<td><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;&nbsp;&nbsp;&nbsp;<font size="5" color="#9F0000"> &nbsp;&nbsp; 
		志第一百二十二 职官九（叙迁之制）</font></font><hr>&nbsp;
				　　群臣叙迁 流内铨 流外出官 文散官 武散官 爵 勋 功臣检校官兼官 试秩 绍兴以后阶官<br>
		<br>
		　　文臣京官至三师叙迁之制<br>
		<br>
		　　诸寺、监主簿，秘书省校书郎，秘书省正字 有出身转大理评事，无出身转太常寺奉礼郎。内带馆职同有出身，后族、两府之家转太祝。<br>
		<br>
		　　太常寺太祝，奉礼郎 有出身转诸寺、监丞，无出身转大理评事，内带馆职同有出身。<br>
		<br>
		　　大理评事 
		有出身转大理寺丞，第一人及第转著作佐郎；无出身转诸寺、监丞。内带馆职同有出身。后族、两府之家，审刑院详议，刑部详覆、详断、检法、法直官，转光录寺丞。<br>
		<br>
		　　诸寺、监丞 有出身转著作佐郎，无出身转大理寺丞。内带馆职同有出身。<br>
		<br>
		　　大理款丞有出身转殿中丞，元出身转太子中舍。内带馆职同有出身，或转太子中允。后族、两府之家，审刑院详议，刑部详覆、详断，中书堂后官，转太子右赞善大夫。<br>
		<br>
		　　著作佐郎有出身转秘书丞，内第一人及第太常丞；无出身转太子左赞善大夫。内带馆职同有出身。特旨转秘书郎、著作郎、宗正丞。<br>
		<br>
		　　太子左右赞善大夫、中舍、洗马 转殿中丞。内带馆职转太常丞。太子中允转太常丞，特旨转秘书郎、著作郎、宗正丞。<br>
		<br>
		　　太常、宗正、秘书丞，著作郎，秘书郎 转太常博士，特旨转左、右正言，监察御史。宗正丞，无出身转国子博士。 <br>
		<br>
		　　殿中丞 有出身转太常博士，无出身转国子监博士。内带馆职同有出身。<br>
		<br>
		　　太常、国子博士转后行员外郎，特旨转左、右司谏，殿中侍御史。<br>
		<br>
		　　左、右正言 转左、右司谏，带待制已上职转起居舍人。<br>
		<br>
		　　监察御史 转殿中侍御史。<br>
		<br>
		　　后行员外郎 转中行员外郎，特旨转起居舍人、侍御史。<br>
		<br>
		　　左、右司谏 转起居郎、起居舍人，带待制已上职转吏部员外郎。<br>
		<br>
		　　殿中侍御史 转侍御史。<br>
		<br>
		　　中行员外郎 转前行员外郎。<br>
		<br>
		　　起居郎，起居舍人 转兵部员外郎，带待制已上职转礼部郎中。<br>
		<br>
		　　侍御史 转同封员外郎。<br>
		<br>
		　　前行员外郎 转后行郎中。<br>
		<br>
		　　后行郎中 转中行郎中。<br>
		<br>
		　　中行郎中 转前行郎中。<br>
		<br>
		　　右常调转员外郎者转右曹。内有出身自屯田，无出身自虞部，赃罪叙复人自水部转。水部 司门 库部 虞部 比部 驾部 屯田 都官 职方<br>
		<br>
		　　任发运、转运使副，三司、天封府判官，侍读，侍讲，天章阁侍讲，崇政殿说书、开封府推官、府界提点，三司子司主判官，大理少卿，提点刑狱，提点铸钱监，诸王府翊善、侍读、记室，中书提点五房公事堂后官转左曹。 
		内有出身自祠部，无出身自主客，堂后官自膳部转。<br>
		<br>
		膳部 仓部 考功 主客 金部司勋 祠部 度支 司封<br>
		<br>
		　　任发运、转运使副，三司、开封府判官，左曹转左名曹。内无出身只转祠部、度支、司封，有出身合转右名曹，准此。任三司副使，知杂，修撰，修起居注，直舍人院，转左名曹。工部 
		刑部兵部<br>
		<br>
		　　带待制已上职，左右曹、右名曹转左名曹，仍隔一资超转。中行郎中转左、右司郎中。<br>
		<br>
		　　户部转左司，刑部、度支、金部、仓部、都官、比部、司门转右司。礼部户部 吏部<br>
		<br>
		　　前行郎中 有出身转太常少卿，无出身转司农少卿，内见任左曹卫尉少卿，带待制已上职转右谏议大夫。<br>
		<br>
		　　左、右司郎中 带待制已上职转谏议大夫。左司转左谏议，右司转左谏议，带翰林学十者，转中书舍人。<br>
		<br>
		　　卫尉、司农少卿 转光禄少卿，带馆职转光禄卿。<br>
		<br>
		光禄少卿<br>
		<br>
		　　转司家卿，带馆职转光禄卿。<br>
		<br>
		　　太常少卿 转光禄卿，任三司副使、修撰，取旨。<br>
		<br>
		　　司家卿 转少府监，带馆职转光禄卿。<br>
		<br>
		　　少府监 转卫尉卿，带馆职转光禄卿。<br>
		<br>
		　　卫尉 转光禄卿。<br>
		<br>
		　　光禄卿 转秘书监。<br>
		<br>
		　　秘书监 转太子宾客。<br>
		<br>
		　　中书舍人 转礼部侍郎。<br>
		<br>
		　　谏议大夫 转给事中。<br>
		<br>
		　　给事中 转工部侍郎，带翰林学士己上职转礼部侍郎。<br>
		<br>
		　　太子宾客 转工部侍郎。<br>
		<br>
		　　工部侍郎 转刑部侍郎，两府转户部侍郎，宰相转兵部侍郎。<br>
		<br>
		　　礼部侍郎 转户部侍郎，宰相转吏部侍郎。<br>
		<br>
		　　刑部侍郎 转兵部侍郎，两府转吏部侍郎，宰相转礼部尚书。<br>
		<br>
		　　户部侍郎 转吏部侍郎，宰相转礼部尚书。<br>
		<br>
		　　兵部侍郎 转右丞，两府转左丞，宰相转礼部尚书。<br>
		<br>
		　　吏部侍郎 转左丞，宰相转礼部尚书。<br>
		<br>
		　　左、右丞 转工部尚书，两府转礼部尚书。<br>
		<br>
		　　工部尚尚书 转礼部尚书，两府转刑部尚书。<br>
		<br>
		　　礼部尚书 转刑部尚书，两府转户部尚书。<br>
		<br>
		　　刑部尚书 转户部尚书，两府转兵部尚书。<br>
		<br>
		　　户部尚书 转兵部尚书，两府转吏部尚书。<br>
		<br>
		　　兵部尚书 转吏部尚书，两府转太子少保，宰相转右仆射。<br>
		<br>
		　　吏部尚书 转太子少保，宰相转左仆射。<br>
		<br>
		　　太子少保 转太子少傅。<br>
		<br>
		　　右仆射 转左仆射。<br>
		<br>
		　　太子少傅 转太子少师。<br>
		<br>
		　　左仆射 转司空。<br>
		<br>
		　　司空 转司徒。<br>
		<br>
		　　太子少师 转太子太保<br>
		<br>
		　　司徒 转太保。<br>
		<br>
		　　太子太保 转太子太傅。<br>
		<br>
		　　太子太傅 转太子太师。<br>
		<br>
		　　太子太师 转傅太保。<br>
		<br>
		　　太保 转太傅。<br>
		<br>
		　　太傅 转太尉。<br>
		<br>
		　　太尉 转太师。<br>
		<br>
		　　太师 太师、太傅、太保谓之三师，太尉、司徒、司空谓之三公。凡除授，则自司徒迁太保，自太傅迁太尉，检校亦如之。<br>
		<br>
		　　治平三年，翰林学士贾黯奏：“近者皇子封拜，并除检校太傅。臣按官仪，自后魏以来，以太师、太傅、太保为三师，太尉、司徒、司空为三公，国朝因之。《六典》曰：‘三师，训导之官也。’盖天子之所师法。今皇太子以师傅名官，于义弗安，莫甚于此，盖前世因循，失于厘正。臣愚以谓自今皇子及宗室卑者除官，并不可带师傅之名，随其叙迁改授三公之官。”诏候将来因加改正。自此，皇子及宗室卑行，遂不除三师官。<br>
		<br>
		　　宋初，台、省、寺、监官犹多莅本司，亦各有员额资考之制，各以曹署闲剧着为月限，考满则迁，庆恩止转阶、勋、爵、邑。建隆二年，始以右监门卫将军魏仁涤为右神武将军，水部员外郎朱洞为都官员外郎，监察御史李铸为殿中侍御史，以仁涤等掌曲薛、领关征外有羡也。自是，废岁满叙迁之典。是后，多掌事于外，诸司互以他官领之，虽有正官，非别受诏亦不领本司之务。又官有其名而不除者甚众，皆无定员、无月限，不计资品，任官者但常食其奉而已。时议以近职为贵，中外又以差遣别轻重焉。<br>
		<br>
		　　武臣三班借职至节度使叙迁之制 三班借职以下，亦有磨勘转官法，缘未受真命，今不具录。<br>
		<br>
		　　三班借职 转三班奉职。<br>
		<br>
		　　三班奉职 转右班殿直。<br>
		<br>
		　　右班殿直 转左班殿直。<br>
		<br>
		　　左班殿直 转右侍禁<br>
		<br>
		　　右侍禁 转右侍禁。<br>
		<br>
		　　左侍禁 转西头供奉官。<br>
		<br>
		　　西头供奉官 转东头供奉官。<br>
		<br>
		　　东头供奉官 转内殿崇班。<br>
		<br>
		　　内殿崇班 转内殿承制。<br>
		<br>
		　　内殿承制 制转供备库使，有战功转礼宾副使，特旨东西染院、西京作坊<br>
		<br>
		　　副使，有战功，并谓曾经 转官酬奖。<br>
		<br>
		　　供备库使 转西京左藏库副使，有战功转如京副使。<br>
		<br>
		　　礼宾副使 转崇仪副使，有战功转洛苑副使。<br>
		<br>
		　　西染院副使 转如京副使，有战功转内园副使。<br>
		<br>
		　　东染院副使 转洛苑副使，有战功转六宅副使。<br>
		<br>
		　　西染院使 转如京使，有战功转内园使。<br>
		<br>
		　　东染院使 转洛苑使，有战功转文思使。<br>
		<br>
		　　西京作坊使 转文思使，有战功转庄宅使。<br>
		<br>
		　　西京左藏库使 转六宅使，有战功转西作坊使。<br>
		<br>
		　　崇仪使 转六宅使，有战功转西作坊使。<br>
		<br>
		　　如京使 转庄宅使，有战功转东作坊使。<br>
		<br>
		　　洛苑使 转西作坊使，有战功转左藏库使。<br>
		<br>
		　　内园使 转东作坊使，有战功转内藏库使。<br>
		<br>
		　　文思转 转左藏库使，有战功转右骐骥使。<br>
		<br>
		　　六宅使 转内藏库使，有战功转左骐骥使。<br>
		<br>
		　　庄宅使 转右骐骥使，有战功转宫苑使。<br>
		<br>
		　　西作坊使 转左骐骥使，有战功转宫苑使。<br>
		<br>
		　　东作坊使 转宫苑使。<br>
		<br>
		　　左藏、内藏、左右骐骥、宫苑使 并转皇城使。<br>
		<br>
		　　皇城使 转遥郡刺史。凡已上使、副，除皇城系东班，余并西班。其东班翰林以下十九司使、副，虽有见在官及迁转法，并授伎术官。<br>
		<br>
		　　遥郡刺史 转遥郡团练使，特旨转正刺史。<br>
		<br>
		　　遥郡团练使 转遥郡防御使，特旨转正团练使。<br>
		<br>
		　　刺史 转团练使。<br>
		<br>
		　　团练使，遥郡防御使 转防御使。<br>
		<br>
		　　防御使 转观察使。<br>
		<br>
		　　观察使 转节度观察留后。<br>
		<br>
		　　节度观察留后 转节度使。<br>
		<br>
		节度使<br>
		<br>
		武臣自通事舍人<br>
		<br>
		转横班例<br>
		<br>
		　　通事舍人 转西上合门副使。其东上合门副使，非特恩不迁。<br>
		<br>
		　　东、西上合门副使 转引进副使。<br>
		<br>
		　　引进副使 转客省副使。<br>
		<br>
		　　客省副使 转西上合门使。<br>
		<br>
		　　西上合门使 转东上合门使。<br>
		<br>
		　　东上合门使 转四方馆使。<br>
		<br>
		　　四方馆使 转引进使。<br>
		<br>
		　　引进使 转客省使。<br>
		<br>
		客省使<br>
		<br>
		　　右内客省使至合门使谓之横班，皇城使以下二十名谓之东班，洛苑使以下二十名谓之西班，初犹有正官充者，其后但以检校官为之，或领观察使、防御使、团练使、刺史。 
		景佑元年诏：“副使自今改正使，于本额下五资迁之。”旧无定员，庆历四年诏：“客省、引进、四方馆使各一人，东、西上合门使共四人，合门、引进、客省副使共六人，合门通事舍人八人。”治平二年，枢密院奏：“嘉佑三年诏：‘非军职当罢、横行岁满当迁及有战功殊绩，皆不得除正任。当迁，则改州名，或加检校官、勋、封，食邑。’自降诏以来，正任刺史以上绝升进之望。今欲因知藩要州郡，或路分总管，如再经改州名或加检校官、勋、封食邑已及十年者，与迁官，至节度观察留后止。又客省、引进、四方馆旧置使三员，东、西上合门旧置使四员，今并增为六员。合门、引进、客省，旧制副使六员，今并增为八员。合门旧通事舍人八员，今增为十员。凡所增置，须见任官当迁及有阙乃补。其皇城使改官及七年，如曾历边任、有本路监司总管五人已上共荐者，欲除遥郡刺史至遥郡防御使止。”诏：“自今皇城、宫苑副使当磨勘者，各于本班使额自下升五资改诸司使。其自左藏库副使已上因酬奖及非次改官者，听如旧。余皆从枢密院之请。”初，英宗谓执政曰：“诸司副使改转使，当从供备库使始，今对行升五资，太优。”于是合议条奏而为此例。<br>
		<br>
		宗室自率府副率至侍中叙迁之制<br>
		<br>
		　　太子右内率府副率 转太子右监门率府率。<br>
		<br>
		　　太子右监门率府率 转右千牛卫将军。<br>
		<br>
		　　右千牛卫将军 转右监门卫大将军。<br>
		<br>
		　　右监门卫大将军 转遥郡刺史。<br>
		<br>
		　　遥郡刺史 转遥郡团练使，继诸王后、见封国公及特旨，即转正刺史。<br>
		<br>
		　　遥郡团练使 转遥郡防御使。继诸王后、见封国公及特旨，即转正团练使。 <br>
		<br>
		刺史 转团练使<br>
		<br>
		团练使 转防御使<br>
		<br>
		　　防御使 转观察使。<br>
		<br>
		　　观察使 转节度观察留后。<br>
		<br>
		　　节度观察留后 转节度使，特旨转左、右卫上将军。<br>
		<br>
		　　左、右卫上将军节度使 转节度使同中书门下平章事。<br>
		<br>
		　　节度使同中书门下平章事 转节度使兼侍中。<br>
		<br>
		节度使兼侍中。<br>
		<br>
		　　内臣自皇城使特恩迁转例 合该磨勘，并临时用例，取旨改转。<br>
		<br>
		　　皇城使 转昭宣使。国朝亦有外官为昭宣使者。<br>
		<br>
		　　昭宣使 转宣政使。<br>
		<br>
		　　宣政使 转宣庆使。<br>
		<br>
		　　宣庆使 转景福殿使。<br>
		<br>
		　　景福殿使 转延福宫使。<br>
		<br>
		　　延福宫使 凡不转昭宣已上五使者，并转遥郡。<br>
		<br>
		　　入内内侍省内臣叙迁之制。<br>
		<br>
		　　祗候班 虽有转官法，近年无迁转之人，惟叙官者一级当一官，内侍省同。 <br>
		<br>
		　　北班内品 转后苑散内品。<br>
		<br>
		　　后苑散内品 转后苑勾当事内品<br>
		<br>
		　　后苑勾当事内品 转后苑内品。<br>
		<br>
		　　后苑内品 转把门内品。<br>
		<br>
		　　把门内品 转入内内品。<br>
		<br>
		　　入内内品 转贴祗候内品。<br>
		<br>
		　　贴祗候内品 转祗候小内品。<br>
		<br>
		　　祗候小内品 转祗候内品。<br>
		<br>
		　　祗候内品 转祗候高班内品。<br>
		<br>
		　　祗候高班内品 转祗候高品。<br>
		<br>
		　　祗候高品 转祗候殿头。<br>
		<br>
		祗候殿头<br>
		<br>
		　　右系责降及责降人保引。<br>
		<br>
		　　内待班 转黄门。<br>
		<br>
		　　黄门 转高班。<br>
		<br>
		　　高班 转高品。<br>
		<br>
		　　高品 转殿头。<br>
		<br>
		　　内侍殿头 转内西头供奉官。<br>
		<br>
		　　内西头供奉官 转内东头供奉官。<br>
		<br>
		　　内东头供奉官 东头供奉官已上转官，依外官。<br>
		<br>
		　　内侍省内臣叙迁之制。<br>
		<br>
		祗候班<br>
		<br>
		　　后苑散内品 转散内品。<br>
		<br>
		　　散内品 转北班内品。<br>
		<br>
		　　北班内品 转后苑勾当事内品。<br>
		<br>
		　　后苑勾当事内品 转后苑内品。<br>
		<br>
		　　把门内品、后苑内品 转内品。<br>
		<br>
		　　内品 转贴祗候内品。<br>
		<br>
		　　贴祗候内品 转祗候内品。<br>
		<br>
		　　祗候内品 转祗候高班内品。<br>
		<br>
		　　祗候高班内品 转祗候高品。<br>
		<br>
		祗候高品<br>
		<br>
		　　右系责降及责降人保引 亦有非卖降由奏荐而除者。入内内侍省同。<br>
		<br>
		内侍班<br>
		<br>
		　　黄门 转高班。<br>
		<br>
		　　高班 转高品。<br>
		<br>
		　　高品 转殿头。<br>
		<br>
		　　殿头 转内西头供奉官。<br>
		<br>
		　　内西头供奉官 转内东头供奉官。<br>
		<br>
		　　内东头供奉官 东头供奉官已上转官，依外官例。<br>
		<br>
		　　右宋初以来，内侍未尝磨勘转官，唯有功乃迁。至景佑中，诏：“内臣入仕三十年，累有勤劳，经十年未尝迁者，奏听旨。”犹无磨勘定格也。庆历以后，其制渐隳。黄门有劳至减十五年，而入仕才五七年有劳至高品已上者，两省因着十年磨勘之例，而减年复在其中。嘉佑六年，枢密院始议厘革。乃诏：“内臣入仕并三十年磨勘，已磨勘者，其以劳得减年者毋得过五年。”<br>
		<br>
		选人选京官之制<br>
		<br>
		　　有出身：<br>
		<br>
		　　判、司、簿、尉，七考除大理寺丞。 不及七考，光禄寺丞。不及五考，大理评事。不及三考，奉礼郎。<br>
		<br>
		　　初等职官，知令、录，六考除大理寺丞。 不及六考，光禄寺丞。不及三考，大理评事。<br>
		<br>
		　　两使职官，知令、录，六考除著作佐郎。 不及六考，大理寺丞。不及三考，光禄寺丞。<br>
		<br>
		　　支、掌、防、团判官，六考除太子中允。 不及六考，著作佐郎。<br>
		<br>
		　　节、察判官，六考除太常丞， 不及六考，太子中允。<br>
		<br>
		　　无出身：<br>
		<br>
		　　判、司、簿、尉，七考除卫尉寺丞。 不及七考，大理评事。不及五考，奉礼郎。不及三考，守将作监主簿。<br>
		<br>
		　　初等职官，知令、录，六考除卫尉寺丞。 不及六考，大理评事。不及三考，奉礼郎。<br>
		<br>
		　　两使职官，知令、录，六考除大理寺丞。 不及六考，卫尉寺丞，不及三考，大理评事。<br>
		<br>
		　　支、掌、防、团判官，六考除著作佐郎。 不及六考，大理寺丞。<br>
		<br>
		　　节、察判官，六考除太子中允。不及六考，著作佐郎。<br>
		<br>
		　　吏部流内铨诸色入流及循资磨勘选格入流<br>
		<br>
		　　有出身：<br>
		<br>
		　　进士、明经入望州判、司，次畿簿、尉。<br>
		<br>
		　　《九经》入紧州判、司，望县簿、尉。<br>
		<br>
		　　诸科、 《五经》、《三礼》、《三史》、《三传》，今虽无此科，缘见有逐色人。<br>
		<br>
		　　明法入上州判、司，紧县簿、尉。<br>
		<br>
		　　学究、武举得班行人换授，入中州判、司，上县簿、尉。<br>
		<br>
		　　无出身：<br>
		<br>
		　　太庙齐郎 旧室长同。<br>
		<br>
		　　入中下州判、司，中县簿、尉。<br>
		<br>
		　　郊社齐郎、旧掌坐同。试衔白衣送铨注官，司士、文学、参军、长史、司马、助教得正官，并班行试换文资，入下州判、司，中下县簿、尉。<br>
		<br>
		　　三色人：<br>
		<br>
		　　摄官入小县簿、尉。<br>
		<br>
		　　进纳授试衔，入下州判、司，中下县簿、尉。”<br>
		<br>
		　　授太庙齐郎，入中州判、司，中县簿、尉；流外入下县簿、尉。<br>
		<br>
		　　已上并许超折地望注授。<br>
		<br>
		循资<br>
		<br>
		　　常调：<br>
		<br>
		　　判、司、簿、尉有出身两任四考，无出身两任五考，摄官出判、司三任七考，并入录事参军。但有举主四人或有合使举主二人，并许通注县令，流外出身四任十考，入录事参军。内系驱使官、沿堂五院人，只注大郡判、司，大县簿、尉。进纳出身三任七考，曾省试下第二任五考，入下州令、录，仍差监当。<br>
		<br>
		　　酬奖：<br>
		<br>
		　　判、司、簿、尉初任循一资入知令、录，次任二考已上入正令、录。<br>
		<br>
		　　知令、录循一资入初等职官，正令录入两使职官。<br>
		<br>
		　　初等职官循一资入两使职官，两资入支、掌、防、团判官，三资入节、察判官。<br>
		<br>
		　　恩例：<br>
		<br>
		　　判、司、簿、尉用祖父五路及广、桂知州带安抚。并知成都府、梓州及川、广转运提刑等恩例陈乞，循入试衔知县，仍差监当。<br>
		<br>
		　　奏荐：<br>
		<br>
		　　判、司、簿、尉。<br>
		<br>
		　　举职官，有出身四考、有举主三人，移初等职官，仍差知县。有出身四考、无出身六考注初等职官。有出身六考、无出身七考注两使职官。<br>
		<br>
		　　举县令，有出身三考、无出身四考，摄官出身六考、有举主三人，进纳出身六考、有举主四人，流外出身三任七考、有举主六人，并移县令。内流外人入录事参军。<br>
		<br>
		　　令、录系举人入，任内有京官举主二人，循两使职官、知县。<br>
		<br>
		　　初等职官、知县系举人入，任内有京官职举主二人，循两使职官，如愿知县者听。<br>
		<br>
		　　磨勘：<br>
		<br>
		　　判、司、簿、尉七考，知令、录、职官六考，有京官举主五人，内一员转运使、副或提刑，并磨勘引见，转合入京朝官。<br>
		<br>
		　　两使职官、知县系举人入，并因举循入，任内有京官举主二人，磨勘引见，转合入京官。<br>
		<br>
		　　令、录流外出身，系举人入，任内有班行举主三人，磨勘引见，改换班行。<br>
		<br>
		　　差摄：<br>
		<br>
		　　长史、文学 两举进士 三举诸科 特恩与摄官<br>
		<br>
		　　已上，广南东路长史、文学与举人，中半差摄；西路长史、文学七分，举人二分，特恩摄官一分。<br>
		<br>
		　　试补：<br>
		<br>
		　　正额及额外摄官并试公案，以合格名次高下差摄。内试不中及不能就试者，并在试中人之下。<br>
		<br>
		　　解发：<br>
		<br>
		　　入额人一任实满四年与解发。如差监当、监税，即以二年为一任，理两摄，并解发赴铨。海北摄官差往海南，减一年。犯公罪展摄二年，监当亏少课利罚半月奉者，添摄一任，罚一月奉者添摄两任。<br>
		<br>
		流外出官法<br>
		<br>
		　　尚书省 
		书令史、都省二十四司、礼部贡院、吏部流内铨、官诰院七选，都省敕库、兵部甲库八选，诸司驱使官、都省散官十九选，贡院散官十八选：并补正名后理，或酬奖，减一等出簿、尉。<br>
		<br>
		　　门下省 白院令史七选，画头、书院、甲库令史赞者八选，并补正名后理；驱使官九选，授勒留官后理：并出簿、尉。<br>
		<br>
		　　中书省 
		白院令史七选，甲库令史八选，并补正名后理；驱使官九选，授勒留后理，并出簿、尉。学士院录事补正名后理，三年出奉职。孔目官遇大礼，从上出一名，不遇大礼七选；驱使官遇大礼，从上三人并出簿、尉，不遇恩十选，并授勒留官后理。<br>
		<br>
		　　御史台 
		令史七选补正名，驱使官九选授勒留官，并出簿、尉。引赞官补正名后，遇大礼出录事参军。试中刑罚人充主推，五年出奉职。书史五年，出借职。系诸处取到人充主推，八年出借职。书史出三班差使。<br>
		<br>
		　　三司 
		三部都孔目官三年出西头供奉官；前、后行入仕三十年已上，遇大礼，从上各出二人，前行出奉职，后行出借职；子司勾覆、开拆官五年出左、右班殿直，前、后行出二人。同三部衙司都押衙三年出奉职，衙佐三年出借职；通引官行首司五年出奉职：并补正名后理。<br>
		<br>
		　　开封府 
		孔目官补正名后理，五年出右班殿直。左知客押衙六年、通引官左番行首七年的出奉职，并补正名后理。支计官、勾覆官、开拆官、接押官出奉职，诸司行首前行出借职，并遇大礼，以入仕及三十年已上者三人出职。<br>
		<br>
		　　殿前司 孔目官五年出右侍禁，通引官行首三年出奉职，并补正名后理。<br>
		<br>
		　　马步军司 孔目官五年出右班殿直，通引官行首三年出借职，并补正名后理。 <br>
		<br>
		　　入内、内侍两省 前、后行补正名后理，三年出奉职。<br>
		<br>
		　　大宗正司 勾押官补正名后理，三年出借职。<br>
		<br>
		　　三班院 勾押官补正名后理，五年出奉职。<br>
		<br>
		　　审官院 令史授勒留官后理，七年出簿、尉。<br>
		<br>
		　　九寺 府史，太常、大理寺七选；宗正、光禄、太府、太仆、卫尉、鸿胪、司农寺十选；驱使官十九选；宗正司楷书八选：并补正名后理，出簿、尉。<br>
		<br>
		　　诸监 
		都水监勾押官补正名后理，三年出奉职。少府、将作监府史十选，国子监八选，司天监礼生、历生选，少府，将作监驱使官十九选：并补正名后理，出簿、尉。<br>
		<br>
		　　群牧司 都勾押官补正名后理，三年出奉职。<br>
		<br>
		　　客省 行首补正名后理三年，勾押官五年，并出奉职。承受并驱使官授勒留官后理，七选出簿、尉。<br>
		<br>
		　　四方馆 书令史补正名后理，八选；表奏官、驱使官授勒留官后理，九选，并出簿、尉。<br>
		<br>
		　　合门 行首补正名后理，三年出右侍禁。承受授勒留官后理，七选出簿、尉。 <br>
		<br>
		　　太常礼院 礼直官自补副礼直官后，六经大礼，出西头供奉官。礼生补正名后理，六选出簿、尉。<br>
		<br>
		　　审刑院 充本院书令史后理，六选出簿、尉。<br>
		<br>
		　　秘书殿中省 令史、楷书并补正名后理，八选出簿、尉。<br>
		<br>
		　　起居院 楷书八选、驱使官十九选，并补正名后理，出薄、尉。<br>
		<br>
		　　崇文院 孔目官补正名后理，遇大礼，出奉职。<br>
		<br>
		　　三馆 孔目官、四库书直官八选，楷书七选，书直、书库、表奏官九选，守当官十选，并授勒留官后理；楷书补正名后理：并出簿、尉。<br>
		<br>
		　　秘阁 典书、楷书并补正名后理，七选出簿、尉。<br>
		<br>
		　　军头引见司 勾押官补正名后理，五年出右班殿直。<br>
		<br>
		　　皇城司 勾押官补正名后理，三年出奉职。<br>
		<br>
		　　内东门司 押司官补正名后理，三年出借职。<br>
		<br>
		　　管勾往来国信所 勾押官补正名后理，三年出奉职。<br>
		<br>
		　　翰林司 专知官三年界满，大将，出奉职。<br>
		<br>
		　　内藏库 专知官三年界满，出借职。<br>
		<br>
		　　御药院 押司官补正名后理，三年出借职。<br>
		<br>
		　　御书院 待诏五年出左班殿直，书艺十年出右班殿直，御书祗候十五年出借职，并补正名后理。<br>
		<br>
		　　进奏院 进奏官补正名后理，十五年遇大礼，无过犯，从上五人出职。有过犯经洗雪，曾经决责，出借职。人数无定限。<br>
		<br>
		　　进厨 勾押官补正名后理，三年出职。<br>
		<br>
		　　金吾街司、仗司 孔目官，表奏、勾押、驱使官，并补正名后理，十九选出簿、尉。<br>
		<br>
		文臣换右职之制<br>
		<br>
		　　秘书监 换防御使。<br>
		<br>
		　　大卿、监 换团练使。<br>
		<br>
		　　秘书少监，太常、光禄少卿 换刺史。<br>
		<br>
		　　少卿、监 换皇城命名、遥郡刺吏。<br>
		<br>
		　　带职郎中 换合门使。<br>
		<br>
		　　前行郎中 换宫苑使。<br>
		<br>
		　　中行郎中 换内藏库使。<br>
		<br>
		　　后行郎中 换庄宅使。<br>
		<br>
		　　带职前行员外郎<br>
		<br>
		　　前行员外郎并 并换洛苑使。<br>
		<br>
		　　带职中行员外郎，起居舍人，侍御史，中行员外郎 并换西京作坊使。<br>
		<br>
		　　带职后行员外郎，左、右司谏，殿中侍御史，后行员外郎 并换供备为使。已上并带遥郡刺史。<br>
		<br>
		　　带职博士，左、右正言，监察御史 换合门副使。<br>
		<br>
		　　太常博士 换内藏库副使。<br>
		<br>
		　　国子博士 换左藏库副使。<br>
		<br>
		　　太常丞 换庄宅副合，<br>
		<br>
		　　秘书丞 换六宅副使。<br>
		<br>
		　　殿中丞，著作郎 换文思副使。<br>
		<br>
		　　太子中允 换礼宾副使。<br>
		<br>
		　　太子左右赞善大夫、中舍、洗马 换供备库副使。<br>
		<br>
		　　秘书郎，著作佐郎 换内殿承旨。<br>
		<br>
		　　大理寺丞 换内殿崇班。<br>
		<br>
		　　诸司监丞，节度、观察判官 换东头供奉官。<br>
		<br>
		　　大理评事，节度掌书记，观察支使 换西头供奉官。<br>
		<br>
		　　太常寺太祝，奉礼郎 换左侍禁。<br>
		<br>
		　　初等职官，知令、录并两使职官，防御、团练判官，令、录未及三考换左班殿直。<br>
		<br>
		　　初等职官，知令、录未及三考 换右班殿直。<br>
		<br>
		　　判、司、簿、尉 换三班奉职。<br>
		<br>
		　　试衔齐郎并判、司、簿、尉未及三考 换三班借职，已上京官至太常丞带职，加一资换。<br>
		<br>
		　　右文官换右职者，除流外、进纳及犯私罪情重并赃罪外，年四十以下并许试换右职。三班使臣补换及三年、差使及五年，方许试换。已上并召京朝官或使臣二人委保。其文臣待制、武臣观察使已上原换官，取旨。<br>
		<br>
		　　绍兴复修试换之令，淳熙增广尚左、尚右、待左、侍右换官之格，列而书之，以见新式。若中大夫而下文臣换官。仍政和旧制，则不书。<br>
		<br>
		　　诸训武郎至进武校尉，不曾犯赃私罪及笞刑经决而愿换文资者，听召保官二员，具家状连保状二本，诣登闻鼓院投进乞试。 
		外任人候替罢就试。文资换武者听。准此，即授小使臣后未及三年，授进武校尉后未及五年，三省、枢密院书令史以下授使臣、进武校尉；若保甲及试武艺并进纳、流外出身，不用此令。诸武臣试换文资，于《易》、《诗》、《周礼》、《礼记》各专一经，仍兼《论》、《孟》；原试诗赋及依法官条试断案、《刑统》大义者，听。<br>
		<br>
		　　换官：尚右，训武、修武郎换宣教郎。侍左，承直郎换从义郎。文林、从政郎奏 举职官、知县同。<br>
		<br>
		　　换忠翊郎，未满三考成忠郎。从事、修职换成忠郎，未满三考保义郎。迪功郎换成节郎，未满三考承信郎。将仕郎换承信郎，侍右，从义郎换宣义郎。秉义郎换承事郎。忠训郎换承奉郎。忠翊郎换承务郎。成忠郎换从事郎。保义郎换修职郎。承节、承信郎换迪功郎。进武校尉、进义校尉换将仕郎。荫补换使臣。承奉郎换忠翊郎。承务郎换成忠郎。文林郎换保义郎。从事、从政、迪功、通事郎换成节郎。登仕、将仁郎换承信郎。<br>
		<br>
		文散官二十九<br>
		<br>
		　　开府仪同三司 从一<br>
		<br>
		　　特进 正二<br>
		<br>
		　　光禄大夫 从二<br>
		<br>
		　　金紫光禄大夫 正三<br>
		<br>
		　　银青光录大夫 从三<br>
		<br>
		　　正奉大夫 正四上阶 <br>
		<br>
		　　中奉大夫 正四<br>
		<br>
		　　太中大夫 从四上阶<br>
		<br>
		　　中大夫 从四<br>
		<br>
		　　中散大夫 正五上<br>
		<br>
		　　朝奉大夫 正五<br>
		<br>
		　　朝散大夫 从五上 <br>
		<br>
		　　朝请大夫 从五<br>
		<br>
		　　朝奉郎 正六上<br>
		<br>
		　　承直郎 正六<br>
		<br>
		　　奉直郎 从六上<br>
		<br>
		　　通直郎 从六<br>
		<br>
		　　朝请郎 正七上<br>
		<br>
		　　宣德郎 正七<br>
		<br>
		　　朝散郎 从七上<br>
		<br>
		　　宣奉郎 从七<br>
		<br>
		　　给事郎 正八上<br>
		<br>
		　　承事郎 正八<br>
		<br>
		　　承奉郎 从八上<br>
		<br>
		　　承务郎 从八<br>
		<br>
		　　儒林郎 正九上<br>
		<br>
		　　登仕郎 正九<br>
		<br>
		　　文林郎 从九上<br>
		<br>
		　　将仕郎 从九<br>
		<br>
		　　右朝官阶、勋高，遇恩加八大夫。<br>
		<br>
		武散官三十一<br>
		<br>
		　　骠骑大将军 从一<br>
		<br>
		　　辅国大将军 正二上<br>
		<br>
		　　镇国大将军 正二 <br>
		<br>
		　　冠军大将军 正三上<br>
		<br>
		　　怀化大将军 正三<br>
		<br>
		　　云麾将军 从三上 <br>
		<br>
		　　归德将军 从三<br>
		<br>
		　　忠武将军 正四上<br>
		<br>
		　　壮武将军 正四<br>
		<br>
		　　宣威将军 从四上<br>
		<br>
		　　明威将军 从四<br>
		<br>
		　　定远将军 正五上 <br>
		<br>
		　　宁远将军 正五<br>
		<br>
		　　游骑将军 从五上<br>
		<br>
		　　游击将 从五<br>
		<br>
		　　昭武校尉 正六上<br>
		<br>
		　　昭武副尉 正六<br>
		<br>
		　　振威校尉 从六上 <br>
		<br>
		　　振威副尉 从六<br>
		<br>
		　　致果校尉 正七上<br>
		<br>
		　　致果副尉 正七<br>
		<br>
		　　翊麾校尉 从七上<br>
		<br>
		　　翊麾副尉 从七<br>
		<br>
		　　宣节校尉 正八上 <br>
		<br>
		　　宣节副尉 正八<br>
		<br>
		　　御武校尉 从八上<br>
		<br>
		　　御武副尉 从八<br>
		<br>
		　　仁勇校尉 正九上<br>
		<br>
		　　仁勇副尉 正九<br>
		<br>
		　　陪戎校尉 从九上 <br>
		<br>
		　　陪戎副卫 从九<br>
		<br>
		　　右文散官阶上经恩加一阶，郎阶上京朝官加五阶，选人加一阶，武散官冠军大将军、使相、节度使起复，改授游击将军，虽中书主事、诸司吏人加授，亦无累加法，余不常授。已上文武三品已上服紫，五品已上服绯，九品已上服绿。<br>
		<br>
		　　《元丰寄禄格》以阶易官，杂取唐及国朝旧制，自开府仪同三司至将仕郎，定为二十四阶，崇宁初，因刑部尚书邓洵武请，又换选人七阶。大观初又增宣奉、正奉、中奉、奉直等阶。政和末，又改从政、修职、迪功，而寄禄之格始备。自开府至迪功凡三十七阶。<br>
		<br>
		　　新官<br>
		<br>
		　　旧官<br>
		<br>
		　　开府仪同三司<br>
		<br>
		　　使相谓节度使兼侍中、中书令、或同平章事<br>
		<br>
		　　特进<br>
		<br>
		　　左、右仆射<br>
		<br>
		　　金紫光禄大夫<br>
		<br>
		　　吏部尚书<br>
		<br>
		　　银青光禄大夫<br>
		<br>
		　　五曹尚书<br>
		<br>
		　　光禄大夫<br>
		<br>
		　　左、右丞<br>
		<br>
		　　宣奉大夫 大观新置。<br>
		<br>
		　　正奉大夫 大观新置。<br>
		<br>
		　　正议大夫<br>
		<br>
		　　六曹侍郎<br>
		<br>
		　　通奉大夫 大观新置。<br>
		<br>
		　　通议大夫<br>
		<br>
		　　给事中<br>
		<br>
		　　太中大夫<br>
		<br>
		　　右、右谏议大夫<br>
		<br>
		　　中大夫<br>
		<br>
		　　秘书监<br>
		<br>
		　　中奉大夫 大观新置。<br>
		<br>
		　　中散大夫<br>
		<br>
		　　光禄卿至少府监<br>
		<br>
		　　朝议大夫<br>
		<br>
		　　太常卿、少卿，左、右司郎中<br>
		<br>
		　　奉直大夫 大观新置。<br>
		<br>
		　　朝请大夫<br>
		<br>
		　　前行郎中<br>
		<br>
		　　朝散大夫<br>
		<br>
		　　中行郎中<br>
		<br>
		　　朝奉大夫<br>
		<br>
		　　后行郎中<br>
		<br>
		　　朝请郎<br>
		<br>
		　　前行员外郎，侍御史<br>
		<br>
		　　朝散郎<br>
		<br>
		　　中行员外郎，起居舍人<br>
		<br>
		　　朝奉郎<br>
		<br>
		　　后行员外郎，左、右司谏<br>
		<br>
		　　承议郎<br>
		<br>
		　　左、右正言，太常、国子博士<br>
		<br>
		　　奉议郎<br>
		<br>
		　　太常、秘书、殿中丞，著作郎<br>
		<br>
		　　通直郎<br>
		<br>
		　　太子中允、赞善大夫、洗马<br>
		<br>
		　　宣教郎<br>
		<br>
		　　著作佐郎，大理寺丞<br>
		<br>
		　　元丰本“宣德”，政和避宣德门改。<br>
		<br>
		　　宣义郎<br>
		<br>
		　　光禄卫尉寺、将作监丞<br>
		<br>
		　　承事郎<br>
		<br>
		　　大理评事<br>
		<br>
		　　承奉郎<br>
		<br>
		　　太祝，奉礼郎<br>
		<br>
		　　承务郎<br>
		<br>
		　　校书郎，正字，将作监主簿<br>
		<br>
		　　承直郎<br>
		<br>
		　　留守、节察判官<br>
		<br>
		　　儒林郎<br>
		<br>
		　　节察掌书记、支使，防、团判官<br>
		<br>
		　　文林郎<br>
		<br>
		　　留守、节察推官，军、监判官<br>
		<br>
		　　从事郎 承直至此四阶，并崇宁初换。<br>
		<br>
		　　防、团推官，监判官<br>
		<br>
		　　从政郎崇 宁通仕，政和再换。<br>
		<br>
		　　录事参军，县令<br>
		<br>
		　　修职郎 崇宁登仕，政和再换。<br>
		<br>
		　　知录事参军，知县令<br>
		<br>
		　　迪功郎 崇宁将仕，政和再换。<br>
		<br>
		　　军巡判官，司理，司法，司户，主簿、尉<br>
		<br>
		　　国朝武选，自内客省至合门使、副为横班，自皇城至供备库使为诸司正使，副为诸司副使，自内殿承制至三班借职为使臣，元丰未及更，政和二年，乃诏易以新名，正使为大夫，副使为郎，横班十二阶使、副亦然。六年，及增置宣正、履正、协忠、翊卫、亲卫大夫郎，凡十阶，通为横班。自太尉至下班祗应，凡五十二阶。<br>
		<br>
		　　新官<br>
		<br>
		　　旧官<br>
		<br>
		　　太尉 政和新置，以太尉本秦之主兵官、遂定为武阶之首。<br>
		<br>
		　　通侍大夫<br>
		<br>
		　　内客省使<br>
		<br>
		　　正侍大夫<br>
		<br>
		　　延福宫使<br>
		<br>
		　　宣正大夫<br>
		<br>
		　　履正大夫<br>
		<br>
		　　协忠大夫 并政和新置。<br>
		<br>
		　　中侍大夫<br>
		<br>
		　　景福殿使<br>
		<br>
		　　中亮大夫<br>
		<br>
		　　客省使<br>
		<br>
		　　中卫大夫<br>
		<br>
		　　引进使<br>
		<br>
		　　翊卫大夫<br>
		<br>
		　　亲卫大夫<br>
		<br>
		　　拱卫大夫 并政和增置。<br>
		<br>
		　　左武大夫<br>
		<br>
		　　东上合门使<br>
		<br>
		　　右武大夫<br>
		<br>
		　　西上合门使<br>
		<br>
		　　正侍郎<br>
		<br>
		　　宣正郎<br>
		<br>
		　　履正郎<br>
		<br>
		　　协忠郎<br>
		<br>
		　　中侍郎 并政和增置。<br>
		<br>
		　　中亮郎<br>
		<br>
		　　客省副使<br>
		<br>
		　　中卫郎<br>
		<br>
		　　引进副使<br>
		<br>
		　　翊卫郎<br>
		<br>
		　　拱卫郎 并政和增置。<br>
		<br>
		　　左武郎<br>
		<br>
		　　东上合门副使<br>
		<br>
		　　右武郎<br>
		<br>
		　　西上合门副使<br>
		<br>
		　　武功大夫<br>
		<br>
		　　皇城使<br>
		<br>
		　　武德大夫<br>
		<br>
		　　宫苑、左右骐骥、内藏库使<br>
		<br>
		　　武显大夫<br>
		<br>
		　　左藏库、东西作坊使<br>
		<br>
		　　武节大夫<br>
		<br>
		　　庄宅、六宅、文思使<br>
		<br>
		　　武略大夫<br>
		<br>
		　　内园、洛苑、如京、崇仪使<br>
		<br>
		　　武经大夫<br>
		<br>
		　　西京左藏库使<br>
		<br>
		　　武义大夫<br>
		<br>
		　　西京作坊、东西染院、礼宾使<br>
		<br>
		　　武翼大夫<br>
		<br>
		　　供备库使<br>
		<br>
		　　武功郎<br>
		<br>
		　　皇城副使<br>
		<br>
		　　武德郎<br>
		<br>
		　　宫苑、左右骐骥、内藏库副使<br>
		<br>
		　　武德郎<br>
		<br>
		　　左藏库、东西作坊副使<br>
		<br>
		　　武节郎<br>
		<br>
		　　庄宅、六宅、文思副使<br>
		<br>
		　　武略郎<br>
		<br>
		　　内园、洛苑、如京、崇仪副使<br>
		<br>
		　　武经郎<br>
		<br>
		　　西京左藏库副使<br>
		<br>
		　　武义郎<br>
		<br>
		　　西京作坊、东西染院、礼宾副使。<br>
		<br>
		　　武郎翼<br>
		<br>
		　　供备库副使<br>
		<br>
		　　敦武郎<br>
		<br>
		　　内殿承制<br>
		<br>
		　　修武郎<br>
		<br>
		　　内殿崇班<br>
		<br>
		　　从义郎<br>
		<br>
		　　东头供奉官<br>
		<br>
		　　秉义郎<br>
		<br>
		　　西头供奉官<br>
		<br>
		　　忠训郎<br>
		<br>
		　　左侍禁<br>
		<br>
		　　忠翊郎<br>
		<br>
		　　右侍禁<br>
		<br>
		　　成忠郎<br>
		<br>
		　　左班殿直<br>
		<br>
		　　保义郎<br>
		<br>
		　　右班殿直<br>
		<br>
		　　承节郎<br>
		<br>
		　　三班奉职<br>
		<br>
		　　承信郎<br>
		<br>
		　　三班借职<br>
		<br>
		　　下班祗应<br>
		<br>
		　　殿侍<br>
		<br>
		　　元丰官制定，有请并易内侍官名者，神宗曰：“祖宗为此名，有深意，岂可轻议？”政和二年，始遂改焉。凡十有二阶。<br>
		<br>
		　　新官<br>
		<br>
		　　旧官<br>
		<br>
		　　供奉官<br>
		<br>
		　　内东头供奉官<br>
		<br>
		　　左侍禁<br>
		<br>
		　　内西头供奉官<br>
		<br>
		　　右侍禁<br>
		<br>
		　　殿头<br>
		<br>
		　　左班殿直<br>
		<br>
		　　高品<br>
		<br>
		　　右班殿直<br>
		<br>
		　　高班<br>
		<br>
		　　黄门<br>
		<br>
		　　黄门<br>
		<br>
		　　祗候侍禁<br>
		<br>
		　　祗候殿头<br>
		<br>
		　　祗候殿直<br>
		<br>
		　　祗候高品<br>
		<br>
		　　祗候黄门<br>
		<br>
		　　祗候高班内品<br>
		<br>
		　　内品<br>
		<br>
		　　祗候内品<br>
		<br>
		　　贴祗候内品 已上三名仍旧不改。<br>
		<br>
		　　政和初，既易武阶，遂改医官之名，凡十有四阶。<br>
		<br>
		　　新官<br>
		<br>
		　　旧官<br>
		<br>
		　　和安、成和、成安、成全大夫 军器库使<br>
		<br>
		　　保和大夫<br>
		<br>
		　　西绫锦使<br>
		<br>
		　　保安大夫<br>
		<br>
		　　榷易使<br>
		<br>
		　　翰林良医<br>
		<br>
		　　翰林医官使<br>
		<br>
		　　和安、成和、成安、成全郎<br>
		<br>
		　　军器库副使<br>
		<br>
		　　保和郎<br>
		<br>
		　　西绫锦副使<br>
		<br>
		　　保安郎<br>
		<br>
		　　榷易副使<br>
		<br>
		　　翰林医正<br>
		<br>
		　　翰林医官副使<br>
		<br>
		　　凡除职事官，以寄禄官品之高下为准：高一品已上为行，下一品为守，下二品已下为试，品同者否。绍圣三年，户部侍郎吴居厚言：“神宗官制，凡台、省、寺、监之制，有行、守、试三等之别。元佑中，裁减冗费，而职事官带行者第存虚名而已，请付有司讲复旧制。”从之。四年，翰林学士蒋之奇言：“所谓试，则非正官也。今尚书、侍郎皆正官，而谓之试，失之矣。如以其阶卑，则谓之守可也。臣请凡为正官者皆改试为守。”崇宁中，吏部授选人差遣，亦用资序高下分行、守、试三等。政和三年，诏选人在京职事官，依品序带行、守、试，其外任则否。宣和以后，官高而仍旧职者谓之领，官卑而职高者谓之视，故有庶官视从官，从官视执政，执政视宰相。凡道官亦视文阶云。<br>
		<br>
		爵一十二<br>
		<br>
		　　王 嗣王 郡王 国公 郡公 开国公 开国郡公 开国县公 开国侯 开国伯 开国子 开国男<br>
		<br>
		　　右封爵，皇子、兄弟封国，谓之亲王。亲王之子承嫡者为嗣王，宗室近亲承袭，特旨者封郡王，遇恩及宗室祖宗后承袭及特旨者封国公。余宗室近亲并封郡公。其开国公、侯、伯、子、男皆随食邑：二千户已上封公，一千户已上封侯，七百户已上封伯，五百户已上封子，三百户已上封男。见任、前任宰相食邑、实封共万户。 
		嗣王、开国郡公、县公后不封。<br>
		<br>
		勋一十二<br>
		<br>
		　　上柱国 柱国 上护军 护军 上轻车都尉 轻车都尉 上骑都尉<br>
		<br>
		　　骑都尉 骁骑尉 飞骑尉 云骑尉 武骑尉<br>
		<br>
		　　右骑都尉已上，两府并武臣正任已上经恩加两转，文武朝官加一转。武骑尉已上，京官加一转，朝官虽未至骁骑尉，经恩亦便加骑都尉。<br>
		<br>
		功臣<br>
		<br>
		　　推忠 佐理 协谋 同德 守正 亮节<br>
		<br>
		　　翊戴 赞治 崇仁 保连 经邦<br>
		<br>
		　　右赐中书、枢密臣僚。 宰相初加六字，余官初加四字，其次并加两字，旧有功臣者改赐。<br>
		<br>
		　　推忠 保德 翊戴 守正 亮节 同德<br>
		<br>
		　　佐运 崇仁协恭 赞治 宣德 纯诚<br>
		<br>
		　　保节 保顺 忠亮 竭诚 奉化 效顺<br>
		<br>
		　　顺化<br>
		<br>
		　　右赐皇子、皇亲、文武臣僚、外臣 初加四字，次加两字。<br>
		<br>
		　　拱卫 翊卫 卫圣 保顺 忠勇 拱极 护圣 奉庆 果毅 肃卫<br>
		<br>
		　　右赐诸班直将士禁军初加二字，再加亦如之。<br>
		<br>
		检校官一十九<br>
		<br>
		　　太师 太尉 太传 太保 司徒<br>
		<br>
		　　司空 左仆射 右仆射 吏部尚书 兵部尚书 户部尚书 刑部尚书 礼部尚书 工部尚书 左散骑常侍<br>
		<br>
		　　右散骑常侍 太子宾客 国子祭酒 水部员外郎<br>
		<br>
		　　右皇子初授官加太尉，初授枢密使、使相及曾任宰相、枢密使除节度使加太传，初除宣微、节度加太保。宗室初除使相加尚书左仆射，特除并换授诸司使已上加工部尚书，诸司副使加右散骑常侍。除通事舍人、内殿崇班已上，初授加太子宾客；副率已上并三班及吏职、蕃官军员，该恩加国子祭酒。四厢都指挥使止于司徒，诸军都指挥使、忠佐马步都军头止于司空，军班都虞候、忠佐副都军头已上止于左、右仆射，诸军指挥使止于吏部尚书。其官止，遇恩则或加阶、爵、功臣。<br>
		<br>
		兼官四<br>
		<br>
		　　御史大夫 侍御史 殿中侍御史 监察御史<br>
		<br>
		　　右通事舍人、内殿崇班已上，初除加兼御史大夫。宗室副率已上，初授军头等，经恩加兼监察御史，余经恩以次迁入。<br>
		<br>
		试秩<br>
		<br>
		　　大理司直 大理评事 秘书省校书郎 正字 寺、监主簿 助教<br>
		<br>
		　　右幕职，初授则试秘书省校书郎，再任至两使推官，则试大理评事。掌书记、支使、防御、团练判官则试大理司直、评事，又加则兼监察御史。亦有解褐试大理评事、校书郎、正字、寺监主簿、助教者，谓之试衔。有选集，同出身例。<br>
		<br>
		绍兴以后阶官<br>
		<br>
		　　元丰新制以阶易官，定为二十四阶。崇宁、大观、政和相继润色之。绍兴举行元佑之法，分置左右：文臣为左，余人为右。浮熙初，因宗室善俊建言，阶官并去“左”“右”字，今任子、杂流，惟纽转通直郎、奉直、中散二大夫如故，若带贴职，则超资。自开府至迪功，序次于后。<br>
		<br>
		　　文阶<br>
		<br>
		　　开府仪同三司<br>
		<br>
		　　特进<br>
		<br>
		　　金紫光禄大夫<br>
		<br>
		　　银青光录大夫<br>
		<br>
		　　光禄大夫<br>
		<br>
		　　宣奉大夫 大观新置<br>
		<br>
		　　正奉大夫<br>
		<br>
		　　正议大夫<br>
		<br>
		　　通奉大夫 大观新置。<br>
		<br>
		　　通议大夫<br>
		<br>
		　　太中大夫 以上旧为侍从官<br>
		<br>
		　　中大夫<br>
		<br>
		　　中奉大夫 大观新置<br>
		<br>
		　　中散大夫<br>
		<br>
		　　朝议大夫 以上系卿、监。<br>
		<br>
		　　奉直大夫 大观新置。<br>
		<br>
		　　朝请大夫<br>
		<br>
		　　朝散大夫<br>
		<br>
		　　朝奉大夫 以上系正郎。<br>
		<br>
		　　朝请郎<br>
		<br>
		　　朝散郎<br>
		<br>
		　　朝奉郎 以上系员外郎。<br>
		<br>
		　　承议郎<br>
		<br>
		　　奉议郎<br>
		<br>
		　　通直郎<br>
		<br>
		　　宣教郎<br>
		<br>
		　　宣义郎<br>
		<br>
		　　承事郎<br>
		<br>
		　　承奉郎<br>
		<br>
		　　承务郎 以上系京官。<br>
		<br>
		　　右四年一转，无出身人逐资转，有出身人超资转，至奉议并逐资转，至朝议大夫有止法，仍七年一转。内奉直、中散二大夫有出身人不转。<br>
		<br>
		　　承直郎<br>
		<br>
		　　儒林郎<br>
		<br>
		　　文林郎<br>
		<br>
		　　从事郎 以上崇宁新置。<br>
		<br>
		　　从政郎<br>
		<br>
		　　修职郎<br>
		<br>
		　　迪功郎 以上政和更定，并系选人用举状及功赏改官。<br>
		<br>
		　　通仕郎<br>
		<br>
		　　登仕郎<br>
		<br>
		　　将仕郎 以上系奏补未出身官人。<br>
		<br>
		　　武阶<br>
		<br>
		　　武阶旧有横行正使、横行副使，有诸司正使、诸司副使，有使臣。政和易以新名，正使为大夫，副使为郎，横行正、副亦然，于是有郎居大夫之上。至绍兴，始厘正其序。<br>
		<br>
		　　太尉<br>
		<br>
		　　通侍大夫<br>
		<br>
		　　正侍大夫<br>
		<br>
		　　宣正大夫 政和新置。<br>
		<br>
		　　履正大夫 政和新置。<br>
		<br>
		　　协忠大夫 政和新置。<br>
		<br>
		　　中侍大夫<br>
		<br>
		　　中亮大夫<br>
		<br>
		　　中卫大夫<br>
		<br>
		　　翊卫大夫<br>
		<br>
		　　亲卫大夫<br>
		<br>
		　　拱卫大夫 自翊卫至此，并政和新置。<br>
		<br>
		　　左武大夫<br>
		<br>
		　　右武大夫 以上为横行十三阶。<br>
		<br>
		　　右并政和新置。内通侍大夫旧为内客省使，国朝未尝除人，自易武阶，不迁通侍沿初意也。转至中侍，无磨勘，特绋除。<br>
		<br>
		　　武功大夫<br>
		<br>
		　　武德大夫<br>
		<br>
		　　武显大夫<br>
		<br>
		　　武节大夫<br>
		<br>
		　　武略大夫<br>
		<br>
		　　武经大夫<br>
		<br>
		　　武义大夫<br>
		<br>
		　　武翼大夫 以上系旧诸司正使，八阶。 <br>
		<br>
		　　正侍郎<br>
		<br>
		　　宣正郎<br>
		<br>
		　　履正郎<br>
		<br>
		　　协忠郎<br>
		<br>
		　　中侍郎 自正侍至此，并政和新置。<br>
		<br>
		　　中亮郎<br>
		<br>
		　　中卫郎<br>
		<br>
		　　翊卫郎<br>
		<br>
		　　亲卫郎<br>
		<br>
		　　拱卫郎 自翊卫至此，并政和新置。<br>
		<br>
		　　左武郎<br>
		<br>
		　　右武郎 以上， 旧为横行副使，<br>
		<br>
		　　政和更新，增益共十二阶。<br>
		<br>
		　　右自正侍至右武，旧在右武大夫之下，武功大夫之上，今从绍兴厘正书。<br>
		<br>
		　　武功郎<br>
		<br>
		　　武德郎<br>
		<br>
		　　武显郎<br>
		<br>
		　　武节郎<br>
		<br>
		　　武略郎<br>
		<br>
		　　武经郎<br>
		<br>
		　　武义郎<br>
		<br>
		　　武翼郎 以上旧诸司副使，八阶。<br>
		<br>
		　　训武郎<br>
		<br>
		　　修武郎 以上为大使臣。<br>
		<br>
		　　从义郎<br>
		<br>
		　　秉节郎<br>
		<br>
		　　忠训郎<br>
		<br>
		　　忠翊郎<br>
		<br>
		　　成忠郎<br>
		<br>
		　　保义郎<br>
		<br>
		　　承节郎<br>
		　　<br>
		　　承信郎 以上为小使臣。<br>
		<br>
		　　右并五年一转，至武功大夫，有止法。<br>
		<br>
		　　进武校尉<br>
		<br>
		　　进义校尉<br>
		<br>
		　　下班祗应<br>
		<br>
		　　进武副尉<br>
		<br>
		　　进义副尉<br>
		<br>
		　　守阙进义副尉<br>
		<br>
		　　进勇副尉<br>
		<br>
		　　守阙进勇副尉 以上无品，二校尉参<br>
		<br>
		　　吏部，下班参兵部，以下并参刑部。<br>
		<br>
		　　内侍官十二阶，并政和旧制。<br>
		<br>
		　　医官 
		政和既易武阶，而医官亦更定焉，绍兴因之，特损其额。旧额和安大夫至良医二十员，绍兴置五员；和安郎至医官三十员，置四员；医效十员，置二员；医痊十员，置一员；医愈至祗候、大方脉一百五十员，置十五员。<br>
		<br>
		　　和安、成和、成安、成全大夫<br>
		<br>
		　　保和大夫<br>
		<br>
		　　保安大夫<br>
		<br>
		　　翰林良医<br>
		<br>
		　　和安、成和、成安、成全郎<br>
		<br>
		　　保和郎<br>
		<br>
		　　保安郎<br>
		<br>
		　　翰林医正<br>
		<br>
		　　翰林医官<br>
		<br>
		　　翰林医效<br>
		<br>
		　　翰林医痊<br>
		<br>
		　　翰林医愈<br>
		<br>
		　　翰林医证<br>
		<br>
		　　翰林医诊<br>
		<br>
		　　翰林医候<br>
		<br>
		　　翰林医学<br>
		<br>
		　　右医正而止，十四阶，并政和制，余续增焉。<br>
		<br>
		&nbsp;<br>
		<hr><a href="https://ebooksir.github.io/"><span style="font-size: 11.5pt">书大师(<font face="华文新魏">my285.com</font>)</span></a>
<center><a href="170.htm">下一页</a>&nbsp;
		<a href="index.htm">回目录</a>&nbsp; <a href="https://ebooksir.github.io/">回首页</a></center></td></tr>
</table></div>


<div align="center">









</body>


<!-- Mirrored from www.my285.com/shishu/songshi/169.htm by HTTrack Website Copier/3.x [XR&CO'2007], Thu, 21 Mar 2013 05:38:13 GMT -->
</html>
