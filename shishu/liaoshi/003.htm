<html>


<!-- Mirrored from www.ebooksir.github.io/shishu/liaoshi/003.htm by HTTrack Website Copier/3.x [XR&CO'2007], Thu, 21 Mar 2013 05:42:22 GMT -->
<head>
<meta http-equiv="Content-Language" content="zh-cn">
<meta charset="utf-8">
<title>书大师_辽史</title><meta name="Microsoft Theme" content="none, default">
<style><!--
a {text-decoration:none}
a:hover {color: blue;text-decoration:underline}
-->
</style>
</head>

<table border="0" width="100%" cellspacing="0" cellpadding="0" background="../../41tf/bj1.gif">

<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">

</div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="https://ebooksir.github.io/"><font color="#008080">书大师</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp;&nbsp;&nbsp; <font face="楷体_GB2312">&nbsp;<font size="5" color="#9F0000">&nbsp;&nbsp;&nbsp; 
		卷三本纪第三　太宗上</font></font><hr><BR>		　　太宗孝武惠文皇帝，讳备光，字德谨，小字尧骨。太祖第二子，母淳钦皇后萧氏。唐天复二年生，神光异常，猎者获白鹿、白鹰，人以为瑞。及长，貌严重而性宽仁，军国之务多所取决。天赞元年，授天下兵马大元帅，事诏统六军南徇地。明年，下平州，获赵思温、张崇。回破箭笴山胡逊奚，诸部悉降。复以兵掠镇、定，所至皆坚壁不敢战。师次幽州，符存审拒于州南，纵兵邀击，大破之，擒裨将裴信等数十人。及从太祖破于阙里诸部，定河堧党项，下山西诸镇，取回鹘单于城，东平渤海，破达卢古部，东西万里，所向皆有功。<BR>
<BR>		　　天显元年七月，太祖崩，皇后摄军国事。<BR>
<BR>		　　明年秋，治祖陵毕。冬十一月壬戌，人皇王倍率群臣请于后曰：“皇子大元帅勋望，中外攸属，宜承大统。”后从之。<BR>
<BR>		　　是日即皇帝位。癸亥，谒太祖庙。丙寅，行柴册礼。戊辰，还都。壬申，御宣政殿，群臣上尊号曰嗣圣皇帝。大赦。有司请改元，不许。十二月庚辰，尊皇太后为太皇太后，皇后为应天皇太后，立妃萧氏为皇后。礼毕，阅近侍班局。辛已，诸道将帅辞归镇。己丑，祀天地。庚寅，遣使谕诸国。辛卯，阅群于近效。戊戌，女直遣使来贡。壬寅，谒太祖庙。甲辰，阅旗鼓、客省诸局官属。丁未，诏选遥辇氏九帐子弟可任官者。<BR>
<BR>		　　三年春正月己酉，阅北克兵籍。庚戌，阅南克兵籍。丁巳，阅皮室、拽刺、墨离三军。己未，黄龙府罗涅河女直、达卢古来贡。庚午，以王郁为兴国军节度使，守中书令。<BR>
<BR>		　　二月，幸长泺。已亥，惕隐涅里衮进白狼。辛丑，达卢古来贡。三月乙卯，东蒐。癸亥，猎羖劷山。乙丑，猎松山。唐义武军节度使王都遣人以定州来归。唐主出师讨之，使来乞援，命奚秃里铁刺往救之。<BR>
<BR>		　　四月戊寅，东巡。己卯，祭麃鹿神。丁亥，于猎所纵公私取羽毛革木之材。甲午，取箭材赤山。丙申，猎三山。铁刺败唐将王晏球于定州。唐兵大集，铁刺请益师。辛丑，命惕隐涅里衮、都统查刺赴之。<BR>
<BR>		　　五月丙午，建天膳堂。猎索刺山。戊申，至自猎。丁卯，命林牙突吕不讨乌古部。己巳，女直来贡。<BR>
<BR>		　　六月己卯，行瑟瑟礼。<BR>
<BR>		　　秋七月丁未，突吕不献讨乌古捷。壬子，王都奏唐兵破定州，铁刺死之，涅里衮、查刺等数十人被执。上以出师非时，甚悔之，厚赐战殁将校之家。庚午，有事于太祖庙。<BR>
<BR>		　　八月丙子，突厥来贡。庚辰，诏建《应天皇太后诞圣碑》于仪坤州。<BR>
<BR>		　　九月己卯，突吕不遣人献讨乌古俘。癸未，诏分赐群臣。<BR>
<BR>		　　己丑，幸人皇王倍第。庚寅，遣人使唐。辛卯，再幸人皇王第。<BR>
<BR>		　　癸巳，有司请以上生日为天授节，皇太后生日为永宁节。<BR>
<BR>		　　冬十月癸卯朔，以永宁节，上率群臣上寿于延和宫。己酉，谒太祖庙。唐遣使遗玉笛。甲子，天授节，上御五鸾殿受群臣及诸国使贺。<BR>
<BR>		　　十一月丙子，鼻骨德平贡。辛丑，自将伐唐。<BR>
<BR>		　　十二月癸卯，祭天地。庚戌，闻唐主复遣使平聘，上问左右，皆曰：“唐数遣使来，实畏威也。未可轻举，观衅而动可也。”上然之。甲寅，次杏埚，唐使至，遂班师。时人皇王在皇都，诏遣耶律羽之迁东丹民以实东平。其民或亡入新罗、女直，因诏困乏不能迁者，许上国富民给赡而隶属之。升东平郡为南京。<BR>
<BR>		　　四年春正月壬申朔，宴群臣及诸国使，观俳优角抵允。己卯，如瓜埚。<BR>
<BR>		　　二月庚戌，阅遥辇氏户籍。<BR>
<BR>		　　三月甲午，望祀群神。<BR>
<BR>		　　夏四月辛亥，至自瓜埚。壬子，谒太祖庙。癸丑，谒太祖行宫。甲寅，幸天城军，谒祖陵。辛酉，人皇王倍来朝。癸亥，录囚。五月癸酉，谒二仪殿，宴群臣。女直来贡。戊子，射柳于太祖行宫。癸巳，行瑟瑟礼。<BR>
<BR>		　　六月丙午，突吕不献乌古俘。戊申，分赐将士。己酉，西巡。己未，选轻骑数千猎近山。癸亥，驻跸凉陉。<BR>
<BR>		　　秋七月庚辰，观市，曲赦系囚。甲午，祠太祖而东。<BR>
<BR>		　　八月辛丑，至自凉陉，谒太祖庙。癸卯，幸人皇王第。己酉，谒太祖庙。<BR>
<BR>		　　九月庚午，如南京。戊寅，祠木叶山。己卯，行再生礼。<BR>
<BR>		　　癸巳，至南京。<BR>
<BR>		　　冬十月壬寅，幸人皇王第，宴群臣。甲辰，幸诸营，阅军籍。庚戌，以云中郡县未下，大阅六军。甲子，诏皇弟李胡帅师趣云中讨郡县之未附者。<BR>
<BR>		　　十一月丙寅朔，以出师告天地。丁卯，饯皇弟李胡于西郊。<BR>
<BR>		　　壬申，命大内惕隐告出师于太祖行宫。甲申，观渔三叉口。<BR>
<BR>		　　十二月戊申，女直来贡。戊午，至自南京。<BR>
<BR>		　　五年春正月庚午，皇弟李胡拔寰州捷至。甲午，朝皇太后。<BR>
<BR>		　　二月己亥，诏修南京。癸卯，李胡还自云中，朝于行在。<BR>
<BR>		　　丙午，以先所俘渤海户赐李胡。丙辰，上与人皇王朝皇太后。<BR>
<BR>		　　太后以皆工书，命书于前以观之。辛酉，召群臣议军国事。<BR>
<BR>		　　三月丙寅，朝皇太后。丁卯，皇弟李胡请赦宗室舍利郎君以罪系狱者，诏从之。己巳，幸皇叔安端第。辛未，人皇王献白纻。乙亥，册皇弟李胡为寿昌皇太弟，兼天下兵马大元帅。<BR>
<BR>		　　壬午，以龙化州节度使刘居言同中书门下平章事。乙酉，宴人皇王僚属便殿。庚寅，驾发南京。<BR>
<BR>		　　夏四月乙未，诏人皇王先赴祖陵谒太祖庙。丙辰，会祖陵。<BR>
<BR>		　　人皇王归国。<BR>
<BR>		　　五月戊辰，诏修哀潭离宫。乙酉，谒太祖庙。<BR>
<BR>		　　六月己亥，射柳于行在。乙卯，如沿柳湖。丁巳，拜太祖御容于明殿。己未，敌烈德产贡。<BR>
<BR>		　　秋七月壬申，乌石来贡。戊子，荐时果于太祖庙。<BR>
<BR>		　　八月丁酉，以大圣皇帝、皇后宴寝之所号日月宫，因建《日月碑》。丙午，如九层台。<BR>
<BR>		　　九月己卯，诏舍利普宁抚慰人皇王。庚辰，诏置人皇王仪卫。丁亥，至自九层台，谒太祖庙。<BR>
<BR>		　　冬十月戊戌，遣使赐人丘王胙。癸卯，建《太祖圣功碑》于如迂正集会埚。甲辰，人皇王进玉笛。<BR>
<BR>		　　十一月戊寅，东丹奏人皇王浮海过唐。<BR>
<BR>		　　六年春正月甲子。西南边将以慕化辖戞期国人来。乙丑，敌烈德来贡。丁卯，如南京。<BR>
<BR>		　　三月辛未，召大臣议军国事。丁亥，人皇王倍妃萧氏率其国僚属来见。<BR>
<BR>		　　夏四月己酉，唐遣使来聘。是月置中台省于南京。<BR>
<BR>		　　五月乙丑，祠木叶山。乙亥，至自南京。壬午，谒太祖陵。<BR>
<BR>		　　闰月庚寅，射柳于近郊。<BR>
<BR>		　　六月壬申，如凉陉。壬午，乌古来贡。<BR>
<BR>		　　秋七月丁亥，女直来贡。己酉，命将校以兵南略。壬子，荐时果于太祖庙。东幸。<BR>
<BR>		　　八月庚申，皇子述律生，告太祖庙。辛巳，鼻骨德平贡。<BR>
<BR>		　　九月甲午，诏修京城。<BR>
<BR>		　　冬十月丁丑，铁骊来贡。<BR>
<BR>		　　十一月乙酉，唐遣使来聘。<BR>
<BR>		　　十二月甲寅朔，祭太祖庙。丙辰，遣人以诏赐唐卢龙军节度使赵德钧。<BR>
<BR>		　　七年春正月壬辰，征西将军课里遣拽刺铎括奏军事。己亥，唐遣使来聘。癸卯，遣人使唐。戊申，祠木叶山。<BR>
<BR>		　　二月壬申，拽刺迪德使吴越还，吴越王遣使从，献宝器。<BR>
<BR>		　　复遣使持币往报之。三月己丑，林牙迪离毕指斥乘舆，囚之。<BR>
<BR>		　　丁未，遣使诸国。戊申，以率群臣朝于皇太后。<BR>
<BR>		　　夏四月甲戌，唐遣使来聘，致人皇王倍书。己卯，女直来贡。<BR>
<BR>		　　五月壬午朔，幸祖州，谒太祖陵。<BR>
<BR>		　　六月戊辰，御制《太祖国碑》。戊寅，乌古、敌烈德来贡。<BR>
<BR>		　　庚辰，观角抵戏。<BR>
<BR>		　　秋七月辛巳朔，赐中外官吏物有差。癸未，赐高年布帛。<BR>
<BR>		　　丙戌，召群臣耆老议政。壬辰，唐遣使遣红牙笙。癸已，使复至，惧报定归之役也。壬寅，唐卢龙军节度使赵德钧遣人进时果。丁未，荐新于太祖庙。<BR>
<BR>		　　八月壬戌，捕鹅于油柳湖，风雨暴至，舟覆，溺死者六十余人，命存恤其家，识以为戒。戊辰，林牙迪离毕逸囚，复获而鞫之，知其事本诬构，释之。<BR>
<BR>		　　九月庚子，阻卜来贡。<BR>
<BR>		　　冬十月乙卯，唐遣使来聘。己巳，遣使云中。<BR>
<BR>		　　十一月丁亥，遣使存问获里国。丁未，阻卜贡海东青鹘三十连。十二月辛亥，以叛人泥离衮家口分赐群臣。丁巳，西狩，驻跸平地松林。<BR>
<BR>		　　八年春正月戊子，女直来贡。庚子，命皇太弟李胡、左威卫上将军撒割率兵伐党项。癸卯，上亲饯之。<BR>
<BR>		　　二月辛亥，吐谷浑、阻卜来贡。乙卯，克实鲁使唐珲，以附献物分赐群臣。<BR>
<BR>		　　三月辛卯，皇太弟讨党项胜还，宴劳之。丙申，唐遣使请罢征党项兵，上以战捷及党项已听命报之。<BR>
<BR>		　　夏四月戊午，党项来贡。<BR>
<BR>		　　五月己丑，猎独牛山，惕隐迪辇所乘内厩骝马毙，因赐名其山曰骝山。戊戌，如沿柳湖。<BR>
<BR>		　　六月甲寅，阻来贡。甲子，回鹘阿萨兰来贡。<BR>
<BR>		　　秋七月戊寅，行纳后礼。癸未，皇子提离古生。丁亥，铁骊、女直、卜来贡。<BR>
<BR>		　　冬十月乙巳，阻卜来贡。丙午，至自沿柳湖。辛亥，唐遣使来聘。己未，遣拔刺使唐。辛未，乌古吐鲁没来贡。<BR>
<BR>		　　十一月辛丑，太皇太后崩，遣使告哀于唐及人皇王倍。是月，唐主嗣源殂，子从厚立。十二月丁卯，党项来贡。<BR>
<BR>		　　九年春正癸酉，渔于土河。丙申，党项贡驼、鹿。己亥，南京进白獐。<BR>
<BR>		　　闰月戊午，唐遣使告哀，即日遣使吊祭。壬戌，东幸。女直来贡。<BR>
<BR>		　　二月壬申，祠木叶山。戊寅，葬太皇太后于德陵。前二日，发丧于菆殿，上且衰服以送。后追谥宣简皇后，诏建碑于陵。<BR>
<BR>		　　三月癸卯，女直来贡。<BR>
<BR>		　　夏四月，唐李从珂弑其主自立。人皇王倍自唐上书请讨。<BR>
<BR>		　　五月甲辰，如沿柳湖。癸丑，女直来贡。大星书陨。<BR>
<BR>		　　六月己巳朔，鼻骨德来贡。辛未，唐李从厚谢吊祭所遣使初至阙。<BR>
<BR>		　　秋八月壬午，自将南伐。乙酉，拽刺解里手接飞雁，上异之，因以祭天地。<BR>
<BR>		　　九月庚子，西南星陨如雨。乙卯，次云州。丁巳，拔河阴。<BR>
<BR>		　　冬十月丁亥，略地灵丘，父老进牛酒犒师。<BR>
<BR>		　　十一月辛丑，围武州之阳城。壬寅，阳城降。癸卯，洼只城降，括所俘丁壮籍于军。<BR>
<BR>		　　十二月壬辰，皇子阿钵撒葛里生，皇后不豫。是月驻跸百湖之西南。<BR>
<BR>		　　十年春正月戊申，皇后崩于行在。<BR>
<BR>		　　二月戊寅，百僚请加追谥，不许。辛巳，宰相涅里衮谋南奔，事觉，执之。<BR>
<BR>		　　三月戊午，党项来贡。<BR>
<BR>		　　夏四月，吐谷浑酋长退欲德率众内附。丙戌，皇太后父族及母前夫之族二帐并为国舅，以萧缅思为尚父领之。己丑，录囚。五月甲午朔，始制服行后丧。丙午，葬于奉陵。上自制文，谥曰彰德皇后。癸丑，以舍利王庭鹗为龙化州节度使。<BR>
<BR>		　　六月乙丑，吐浑来贡。辛未，幸品不里淀。<BR>
<BR>		　　秋七月乙卯，猎南赤山。<BR>
<BR>		　　冬十一月丙午，幸弘福寺为皇后饭僧，见观音画像，乃大圣皇帝、应天皇后及人皇王所施，顾左右曰：“昔与父母兄弟聚观于此，岁时未几，今我独来！”悲叹不已。乃自制文题于壁，以极追感之意。读者悲之。<BR>
<BR>		　　十二月庚辰，如金瓶泺，遣拽刺化哥、窟鲁里、阿鲁扫姑等捉生敌境。<BR>
<BR>		　　十一年春正月，钩鱼于土河。庚申，如潢河。<BR>
<BR>		　　三月庚寅朔，女直来贡。<BR>
<BR>		　　夏四月庚申，谒祖陵。戊辰，还都，谒太祖庙。辛未，燕民之复业者陈汴州事宜。癸酉，女直诸部来贡。癸未，赐回鹘使衣有差。<BR>
<BR>		　　五月戊戌，清暑沿柳湖。<BR>
<BR>		　　六月戊午朔，鼻骨德来贡。乙酉，吐谷浑来贡。<BR>
<BR>		　　秋七月辛卯，乌古来贡。壬辰，蒲割（宁页）公主率三河乌古来朝。丙申，唐河东节度使石敬瑭为其主所讨，遣赵莹因西南路招讨卢不姑求救，上白太后曰：“李从珂弑君自立，神人共怒，宜行天讨。”时赵德钧亦遣使至，河东复遣桑维翰来告急，遂许兴师。<BR>
<BR>		　　八月己未，遣萧辖里报河东师期，丙寅，吐谷浑来贡。庚午，自将以援敬瑭。<BR>
<BR>		　　九月癸巳，有飞鴜自坠而死，南府夷离堇曷鲁恩得之以献。<BR>
<BR>		　　卜之，吉。上曰：“此从珂自灭之兆也！”丁酉，入雁门。戊戌，次忻州，祀天地。己亥，次太原。庚子，遣使谕敬瑭曰：“朕兴师远来，当即与卿破贼。”会唐将高行周、符彦卿以兵来拒，遂勒兵陈于太原。及战，佯为之却。唐将张敬达、杨光远又阵于西，未成列，以兵薄之。面蚝周、彦卿为伏兵所断，首尾不相救。敬达、光远大败，弃仗如山，斩首数万级。敬达走保晋安寨，夷离堇的鲁与战，死之。敬瑭率属来见，上执手抚慰之。癸卯，围晋安。甲辰，以的鲁子徒离骨嗣为夷离堇，仍以父字为名，以旌其忠。南宰相鹘离底、奚监军寅你已、将军陪阿临陈退懦，上召切责之。<BR>
<BR>		　　冬十月甲子，封敬瑭为晋王，幸其府。敬瑭与妻李率其亲属捧觞上寿。初围晋安，分遣精兵守其要害，以绝援兵之咱。<BR>
<BR>		　　而李从珂遣赵延寿以兵二万屯围柏谷，范延广以兵二万吨辽州，幽州赵德钧以所部兵万余由上党趋延寿军，合势进击。知此有备，皆逗留不进，从珂遂将精骑三万出次河阳，亲督诸军。<BR>
<BR>		　　然知其不救，但日酣饮悲歌而已。丁卯，召敬瑭至行在所，赐坐。上从容语之曰：“吾三千里举兵而来，一战而胜，殆天意也。观汝雄伟弘大，宜受兹南土，世为我藩辅。”遂命有司设坛晋阳，备礼册命。<BR>
<BR>		　　十一月丁酉，册敬瑭为大晋皇帝。自戊戌至戊申，候骑雨奏南有兵至，复奏西有兵至。命惕隐迪辇洼拒之。唐将张敬达在围八十余日，内外隔绝，军储殆尽，至濯马粪、屑木以饲马，马饥至自相啖其鬃尾，死则以充食。光远等劝敬达出降，敬达曰：“吾有死而已。尔欲降，宁斩吾首以降。”<BR>
<BR>		　　闰月甲子，杨光远、安审琦杀敬达以降。上闻敬达至死不变，谓左右曰：“凡为人臣，当如此也！”命以礼葬。所降军士及马五千匹以赐晋帝。丙寅，祀天地以告成功。庚午，佧射萧酷古只奏赵德钧等诸援兵将遁，诏夜发兵追击。德钧等军皆投戈弃甲，自知蹂践，挤于川谷者不可胜纪。仍命皇太子驰轻骑险要，追及步兵万余，悉降之。辛未，兵度团柏谷，以酒肴祀天地。俄追及德钧父子，乃率众降。次潞州，召诸将议，皆请班师，从之。命南宰相解领、鹘离底、奚监军寅你已、将军陪阿先还。壬申，惕隐洼、林牙迪离毕来献俘。晋帝辞归，上与宴饮。酒酣，执手约为父子。以白貂裘一、厩马二十、战马千二百饯之。命迪离毕将五千骑送入洛。临别，谓之曰：“朕留此，候乱定乃还耳。”辛巳，晋帝至河阳，李从珂穷蹙，召人皇王倍同死，不从，遣人杀之，乃举族自焚。诏收其士率战殁者瘗之汾水上，以为京观。晋命桑维翰为文，纪上功德。<BR>
<BR>		　　十二月乙酉朔，遣近待挞鲁存瓿晋帝。丙戌，以晋安所获分赐将校。戊子，遣使驰奏皇太后，及报诸道师还。庚寅，发太原。辛卯，闻晋帝入洛，遣郎君解里德抚问。壬辰，次细河，阅降将赵德钧父子兵马。戊戌，次雁门，以沙太保所部兵分隶诸将。庚戌，幸应州。癸丑，唐大同、彰国、振武三节度使迎见，留之不遣。<BR>
<BR>		　　十二年春正月丙辰，次堆子口。唐大同军节度判官吴峦闭城拒命，遣崔廷勋围其城。庚申，上亲征，至城一，峦降。辛酉，射鬼箭于云州北。壬戌，祀天地。癸亥，遣国舅安端发奚西部民各还本土。丙寅，皇太后遣侍卫实鲁趣行，是夕，率轻骑先进。丁丑，皇子述律迎谒于滦河，告国太祖行宫。戊寅，朝于皇太后，进珍玩为寿。<BR>
<BR>		　　二月丁亥，以军前所获俘叛入幽州者皆斩之。壬寅，诏诸部休养士卒。癸卯，晋遣唐所掠郎君刺哥、文班吏萧嗀里还朝。<BR>
<BR>		　　三月庚申，晋遣使来贡。丁卯，晋天雄军节茺使范延广潜遣人请内附，不纳。己巳，遣郎君的烈古、梅里迭烈使晋。壬午，晋使及诸国使来见。<BR>
<BR>		　　夏四月甲申，地震。幸平地松林，观潢水源。五月甲寅，幸频跸淀。壬申，震开皇殿。<BR>
<BR>		　　六月甲申，晋遣户部尚书聂延祚等请上尊号，及归雁门以北与幽、蓟之地，仍岁贡帛三十万足，诏不许。庚戌，侍中列率言，范延广叛晋，引兵南向。<BR>
<BR>		　　秋七月辛亥朔，诏诸部治兵甲。癸丑，幸怀州，谒奉陵。<BR>
<BR>		　　甲子，晋遣使来告范延广反。庚午，遣耶律哀古里使晋议军画。<BR>
<BR>		　　八月癸未，晋遣使复请上尊号，不许。庚寅，晋及太原刘知远、南唐李嚈各遣使来贡。庚子，晋遣使以都汴及范延广降来告。九月壬子，鼻骨德来贡。庚申，遣直里古使晋及南唐。癸亥，术不姑、女直来贡。辛未，遣使高丽。铁骊。癸酉，回鹘来贡。冬十月庚辰朔，皇太后永宁节，晋及回鹘、敦煌诸国皆遣使来贺。壬午，诏回鹘使胡离只、阿刺保，问其风俗。丁亥，诸国使还，就遣蒲里骨皮室胡末里使其国。<BR>
<BR>		　　十一月己未，遣使求医于晋。丁卯，铁骊来贡。<BR>
<BR>		　　十二月甲申，东幸，祀木叶山。己丑，医来。<hr><a href="https://ebooksir.github.io/"><span style="font-size: 11.5pt">书大师(<font face="华文新魏">ebooksir.github.io</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="004.htm">下一页</a>&nbsp;
<a href="index.htm">回目录</a>&nbsp; <a href="https://ebooksir.github.io/">回首页</a></center></td>
</tr>
</table></div>

<div align="center">

</div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.ebooksir.github.io/shishu/liaoshi/003.htm by HTTrack Website Copier/3.x [XR&CO'2007], Thu, 21 Mar 2013 05:42:23 GMT -->
</html>
