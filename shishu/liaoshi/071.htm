<html>


<!-- Mirrored from www.ebooksir.github.io/shishu/liaoshi/071.htm by HTTrack Website Copier/3.x [XR&CO'2007], Thu, 21 Mar 2013 05:43:20 GMT -->
<head>
<meta charset="utf-8">
<title>书大师_辽史</title><style><!--
a {text-decoration:none}
a:hover {color: blue;text-decoration:underline}
-->
</style>
</head>

<table border="0" width="100%" cellspacing="0" cellpadding="0" background="../../41tf/bj1.gif">

<script src="../../41tf/DH0.js"></script></td></tr></table>
<center><script src="../../41tf/DH.js"></script></center>
<div align="center">

</div>
<body bgcolor="#C0C0C0" text="#000000" link="##008282" vlink="#008282" 
topmargin="2" leftmargin="0" rightmargin="0" bottommargin="0"><div align="center">
<table border="0" width="80%" style="line-height: 150%">

<td>
		<a href="https://ebooksir.github.io/"><font color="#008080">书大师</font></a><font 
  color="#008080"> &gt; </font><a href="index.htm"><font color="#008080">辽史</font></a><font 
  color="#008080"> &gt;</font></td>	<tr>
		<td>
		<hr><font color="#008080">
		</font>&nbsp;&nbsp; <font size="5" color="#9F0000" face="楷体_GB2312">卷七十一　列传第九</font><hr><BR>		　　室昉耶律贤适女里郭袭耶律阿没里室昉，字梦奇，南京人。幼谨厚笃学，不出外户者二十年，虽里人莫识。其精如此。<BR>
<BR>		　　会同初，登进士第，为卢龙巡捕官。太宗人汴受册礼，诏昉知制诰，总礼仪事。天禄中，为南京留守判官。应历间，累迁翰林学士，出入禁闼十余年。保宁间，兼政事舍人，数延问古今治乱得失，奏对称旨。上多昉有理剧才，改南京副留守，决讼平允，人皆便之。迁工部尚书，寻改枢密副使，参知政事。<BR>
<BR>		　　顷之，拜枢密使，兼北府宰相，加同政事门下平章事。乾亨初，监修国史。<BR>
<BR>		　　统和元年，告老，不许。进《尚书无逸篇》以谏，太后闻而嘉奖。二年秋，诏修诸岭路，昉发民夫二十万，一日毕功。<BR>
<BR>		　　是时，昉与韩德让、耶律斜轸相友善，同心辅政，整析蠹弊，知无不言，务在息民薄赋，以故法度修明，朝无异议。<BR>
<BR>		　　八年，复请致政。诏入朝免拜，赐几杖，太后遣阁门使李从训持诏劳问，令常居南京，封郑国公。初，晋国公主建佛寺于南京，上许赐额。昉奏曰：“诏书悉罪无名寺院。今以主请赐额，不惟违前诏，恐此风愈炽。”上从之。表进所撰《实录》二十卷，手诏褒之，加政事令，赐帛六百匹。<BR>
<BR>		　　九年，荐韩德让自代，不从。上以劝年老苦寒，赐貂皮衾褥，许乘辇入朝。病剧，遣翰林学士张干就第授中京留守，加尚父。卒，年七十五。上磋悼，辍朝二日，赠尚书令。遗言戒厚葬。恐人誉过情，自志其墓。<BR>
<BR>		　　耶律贤适，字阿古真，于越鲁不古之子。嗜学有大志，滑稽玩世，人莫之知。惟于越屋质器之，尝谓人曰：“是人当国，天下幸甚。”<BR>
<BR>		　　应历中，朝臣多以言获谴，贤适乐于静退，游猎自娱，与亲朋言不及时事。会讨乌古还，擢右皮室详稳。景宗在藩邸，常与韩匡嗣、女里等游，言或刺讥，贤适劝以宜早疏绝，由是穆宗终不见疑，贤适之力也。<BR>
<BR>		　　景宗立，以功加检校太保，寻遥授宁江军节度使，赐推忠协力功臣。时帝初践阼，多疑诸王或萌非望，阴以贤适为腹心，加特进同中书门下平章事。保宁二年秋，拜北院枢密使，兼侍中，赐保节功臣。三年，为西北路兵马都部署。贤适忠介卢敏，推诚待人，虽燕息不忘政务。以故百司首职，罔敢偷惰，累年滞狱悉决之。<BR>
<BR>		　　大丞相高勋、契丹行宫都部署女里席宠放恣，及帝姨母、保母势薰灼。一时纳赂请谒，门若贾区。贤适患之，言于帝，不报，以病解职，又不允，令铸手印行事。乾亨初，疾笃，得请。明年，封西平郡王，薨，年五十三。子观音，大同军节度使。<BR>
<BR>		　　女里，字涅烈衮，逸其氏族，补积庆宫人。应历初，为习马小底，以母忧去。一日至雅伯山，见一巨人，惶惧走。巨人止之曰：“勿惧，我地只也。葬尔母于斯，当速诣阙，必贵。”<BR>
<BR>		　　女里从之，累迁马群侍中。<BR>
<BR>		　　时景宗在藩邸，以女里出自本宫，待遇殊厚，女里亦倾心结纳。及穆宗遇弑，女里奔赴景宗。是夜，集禁兵五百以卫。<BR>
<BR>		　　既即位，以翼戴功，加政事令、契丹行宫都部署，赏赍甚渥，寻加守太尉。北汉主刘继元闻女里为上信任，遇其生日必致礼。<BR>
<BR>		　　女里素贪，同列萧阿不底亦好贿，二人相善。人有毡裘为耳子所著者，或戏曰：“若遇女里、阿不底，必尽取之！”传以为笑。其贪猥如此。<BR>
<BR>		　　保宁末，坐私藏甲五百属，有司方按诘，女里袖中又得弑枢密院使萧思温贼书，赐死。<BR>
<BR>		　　女里善识马，尝行郊野，见数马迹，指其一曰：“此奇骏也！”以己马易之，果然。<BR>
<BR>		　　郭袭，不知何郡人。性端介，识治体。久淹外调。景宗即位，召见，对称旨，知可任以事，拜南院枢密使，寻加兼政事令。<BR>
<BR>		　　以帝数游猎，袭上书谏曰：“昔唐高祖好猎，蓟世长言不满十旬未足为乐，高祖即日罢，史称其美。伏念圣祖创业艰难，修德布政，宵肝不懈。穆宗逞无厌之欲，不恤国事，天下愁怨。<BR>
<BR>		　　陛下继统、海内翕然望中兴之治。十余年间，征伐未已，而寇贼未弭；年谷虽登，而疮痍未复。五宜戒惧修省，以怀永图。<BR>
<BR>		　　侧闻您意游猎，甚于往日。万一有衔橛之变，搏噬之虞，悔将何及？况南有强敌伺隙而动，闻之得无生心乎？伏望陛下节从禽酣饮之乐，为生灵社稷计，则有无疆之休。”上览而称善，赐协赞功臣，拜武定军节度使，卒。耶律阿没里，字蒲邻，遥辇嘲古可汗之四世孙。幼聪敏。<BR>
<BR>		　　保宁中、为南院宣徽使。统和初，皇太后称制，与耶律斜轸参预国论，为都统。以征高丽功，迁北院宣徽使，加政事令。<BR>
<BR>		　　四年春，宋将曹彬、米信等侵燕，上亲征，阿没里为都监，屡破敌军。十二年，行在多盗，阿没里立禁捕法，盗始息。<BR>
<BR>		　　先是，叛逆之家，兄弟不知情者亦连坐。阿没里谏曰：“夫兄弟虽日同胞，赋性各异，一行逆谋，虽不与知，辄坐以法，是刑及无罪也。自今，虽同居兄弟，不知情者免连坐。”太后嘉纳，著为令。致仕，卒。<BR>
<BR>		　　阿没里性好聚敛，每从征所掠人口，聚而建城，请为丰州，就以家奴阎贵为刺史，时议鄙之。子贤哥，左夷离毕。<BR>
<BR>		　　论曰：“景宗之世，人望中兴，岂其勤心庶绩而然，盖承穆宗荧虐之余，为善易见；亦由群臣多贤，左右弼谐之力也。<BR>
<BR>		　　室昉进《无逸》之篇，郭袭陈谏猎之疏，阿没里请免同气之坐，所谓仁人之言，其利薄哉。贤过忠介，亦近世之名臣。女里贪猥，后人所当取鉴者也。”<hr><a href="https://ebooksir.github.io/"><span style="font-size: 11.5pt">书大师(<font face="华文新魏">ebooksir.github.io</font>)</span></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<center><a href="072.htm">下一页</a>&nbsp;
<a href="index.htm">回目录</a>&nbsp; <a href="https://ebooksir.github.io/">回首页</a></center></td>
</tr>
</table></div>

<div align="center">

</div>


<center><script src="../../41tf/WB.js"></script></center>
<script src="../../41tf/wdp.js"></script>
<script src="../../41tf/wdt.js"></script>
<div style='display:"none"'><script src="../../41tf/tj.js"></script></div>

</body>


<!-- Mirrored from www.ebooksir.github.io/shishu/liaoshi/071.htm by HTTrack Website Copier/3.x [XR&CO'2007], Thu, 21 Mar 2013 05:43:21 GMT -->
</html>
