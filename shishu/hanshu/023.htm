<html>

<!-- Mirrored from www.ebooksir.github.io/shishu/hanshu/023.htm by HTTrack Website Copier/3.x [XR&CO'2007], Thu, 21 Mar 2013 05:06:32 GMT -->
<head>
<meta charset="utf-8">
<title>书大师_班固·汉书</title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=650></div>
<div align=center><table width=650>
   <tr><td align=right style="font-size:12pt; color: #079912; letter-spacing: 1px; line-height: 25px;">卷二十&nbsp;&nbsp;&nbsp;古今人表第八


</span></td></tr></table></div><p>
<div align="center"><center>

<table border="0" width="85%">
  <tr>
    <td style="font-size:12pt;line-height:150%;">
<br>
<br>　　自书契之作，先民可得而闻者，经传所称，唐、虞以上，帝王有号谥。辅佐不可得而称矣，而诸子颇言之，虽不考虖孔氏，然犹著在篇籍，归乎显善昭恶，劝戒后人，故博采焉。孔子曰：“若圣与仁，则吾岂敢？”又曰：“何事于仁，必也圣乎！”“未知，焉得仁？”“生而知之者，上也；学而知之者，次也；因而学之，又其次也；困而不学，民斯为下矣。”又曰：“中人以上，可以语上也。”“唯上智与下愚不移。”传曰：譬如尧、舜，禹、稷、卨与之为善则行，鮌、讙兜欲与为恶则诛。可与为善，不可与为恶，是谓上智。桀、纣，龙逢、比干欲与之为善则诛，于莘、崇侯与之为恶则行。可与为恶，不可与为善，是谓下愚。齐桓公，管仲相之则霸，竖貂辅之则乱。可与为善，可与为恶，是谓中人。因兹以列九等之序，究极经传，继世相次，总备古今之略要云。<p>

</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="024.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='https://ebooksir.github.io/shishu/hanshu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="https://ebooksir.github.io/"><span style="font-size: 11.5pt">书大师(<font face="华文新魏">ebooksir.github.io</font>)</span></a>
</td></tr></table>
</center></div>
<div align="center">

</div>







</body>

<!-- Mirrored from www.ebooksir.github.io/shishu/hanshu/023.htm by HTTrack Website Copier/3.x [XR&CO'2007], Thu, 21 Mar 2013 05:06:33 GMT -->
</html>
