<html>

<!-- Mirrored from www.ebooksir.github.io/shishu/hanshu/020.htm by HTTrack Website Copier/3.x [XR&CO'2007], Thu, 21 Mar 2013 05:06:28 GMT -->
<head>
<meta charset="utf-8">
<title>书大师_班固·汉书</title>
<link rel="stylesheet" href="images/wyt.css">

</head>





<div align="center">

</div><body bgcolor="#f7f7e7" topmargin="2" leftmargin="0" rightmargin="0" bottommargin="0">
<div align="center"><img src="images/logo.gif" width="165" height="41"></div>
<div align="center"><hr color="#B9F2BC" width=650></div>
<div align=center><table width=650>
   <tr><td align=right style="font-size:12pt; color: #079912; letter-spacing: 1px; line-height: 25px;">卷十八&nbsp;&nbsp;&nbsp;外戚恩泽侯表第六
</span></td></tr></table></div><p>
<div align="center"><center>

<table border="0" width="85%">
  <tr>
    <td style="font-size:12pt;line-height:150%;">
<br>
<br>　　自古受命及中兴之君，必兴灭继绝，修废举逸，然后天下归仁，四方之政行焉。传称武王克殷，追存贤圣，至乎不及下车。世代虽殊，其揆一也。高帝拨乱诛暴，庶事草创，日不暇给，然犹修祀六国，求聘四皓，过魏则宠无忌之墓，适赵则封乐毅之后。及其行赏而授位也，爵以功为先后，宫用能为次序。后嗣共己遵业，旧臣继踵居位。至乎孝武，元功宿将略尽。会上亦兴文学，进拔幽隐，公孙弘自海濒而登宰相，于是宠以列侯之爵。又畴咨前代，询问耆老，初得周后，复加爵、邑。自是之后，宰相毕侯矣。元、成之间，晚得殷世，以备宾位。<p>
<br>
<br>　　汉兴，外戚与定天下，侯者二人。故誓曰：“非刘氏不王，若有亡功非上所置而侯者，天下共诛之。”是以高后欲王诸吕，王陵廷争；孝景将侯王氏，修侯犯色。卒用废黜。是后薄昭、窦婴、上官、卫、霍之侯，以功受爵。其余后父据《春秋》褒纪之义，帝舅缘《大雅》申伯之意，浸广博矣。是以别而叙之。
<p>


</span></td>
  </tr>
<tr><td align=center><a href="index.htm"><span style="font-size:12pt; color: #079912; letter-spacing: 1px; line-height: 25px;">返&nbsp;&nbsp;回</span></a>&nbsp;&nbsp;&nbsp;&nbsp;<a href="021.htm"><span style="font-size:12pt; color: #079912; letter-spacing: 1px; line-height: 25px;">下一页</span></a></td></tr>
</table>
</center></div>
<div align="center"><center>
<table border=0 width=100% cellspacing=0 cellpadding=0>
<tr><td width='100%' height='12'><img src='https://ebooksir.github.io/shishu/hanshu/images/dot.gif' border='0' width='1' height='1'></td></tr>
<tr>
 <td align='center' style='line-height: 25px;'><b style='font-size: 8pt; font-family: Arial;'><a href="https://ebooksir.github.io/"><span style="font-size: 11.5pt">书大师(<font face="华文新魏">ebooksir.github.io</font>)</span></a>
</td></tr></table>
</center></div>
<div align="center">

</div>







</body>

<!-- Mirrored from www.ebooksir.github.io/shishu/hanshu/020.htm by HTTrack Website Copier/3.x [XR&CO'2007], Thu, 21 Mar 2013 05:06:29 GMT -->
</html>
